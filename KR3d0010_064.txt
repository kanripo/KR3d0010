# -*- mode: mandoku-view; -*-
#+TITLE: 欽定授時通考
#+DATE: 2015-08-24 23:03:49.934705
#+PROPERTY: ID KR3d0010
#+PROPERTY: BASEEDITION WYG    
#+PROPERTY: JUAN 卷六十四
<pb:KR3d0010_WYG_064-1a>¶
欽定四庫全書¶
欽定授時通考卷六十四¶
　農餘¶
　　果二¶
　　　&KR0037;(酸&KR0037;/)¶
　　　柿(椑柿/)　(軟柿/)¶
　　　木𤓰(榠樝/)¶
　　　安石榴¶
<pb:KR3d0010_WYG_064-1b>¶
　　　栗(石粟/)¶
　　　榧¶
　　　榛¶
　　　松子¶
　　　核桃¶
　　　銀杏¶
<pb:KR3d0010_WYG_064-2a>¶
¶
<pb:KR3d0010_WYG_064-3a>¶
　　棗¶
&KR0037;一名木蜜皮麤葉小面深綠色背微白發芽遲五月¶
開小花淡黄色花落即結實生青不堪食漸大漸白至¶
微見紅絲即堪生啖熟則純紅味甚甘甜王禎農書云¶
南北皆有然南&KR0037;堅燥不如北&KR0037;肥美生於青齊晋絳¶
者尤佳能開胃健脾可乆留生熟皆可食多食生熱令¶
人齒黄病齲齒¶
詩豳風八月剝棗¶
<pb:KR3d0010_WYG_064-3b>¶
禮記内則&KR0037;曰新之¶
　疏&KR0037;易有塵埃恒治拭之使新¶
左傳女贄不過榛栗&KR0037;脩以告䖍也¶
　疏取其早起者也¶
齊民要術旱澇之地不任稼穡者種棗則任矣¶
羣芳譜種類甚多有壺&KR0037;(爾雅云&KR0037;壺&KR0037;註云今江東/呼為棗大而鋭上者為壺壺)¶
(猶瓠/也)鹿盧&KR0037;(爾雅云邊要&KR0037;註云子/細腰今謂之鹿盧&KR0037;)白&KR0037;(爾雅云擠白/棗註云即今)¶
(&KR0037;子白/乃熟)揚徹齊棗(見爾雅註/云未詳)羊&KR0037;(爾雅云遵羊&KR0037;註云/實小而圓紫黒色今)¶
<pb:KR3d0010_WYG_064-4a>¶
(俗呼之為/羊矢棗)大&KR0037;(爾雅云洗大&KR0037;註云今河東/猗氏縣出大&KR0037;子如雞卵)蹶洩&KR0037;(爾/雅)¶
(云蹶洩苦&KR0037;/註云子味苦)無實&KR0037;(爾雅云晳無實棗/註云不著子者)還味&KR0037;(爾雅云/還味棯)¶
(&KR0037;註云還/味短味)蹙咨&KR0037;(一名大白/核小肌肥)榖城紫&KR0037;(長二/寸)西王母&KR0037;¶
(大如李核三月/熟在衆果之先)夏白棗(出洛/陽)墟&KR0037;(出汲郡一/名安益棗)信都大&KR0037;¶
梁國夫人&KR0037;三星&KR0037;駢白棗灌棗狗牙棗雞心棗牛頭¶
&KR0037;獮猴棗夕棗﨑亷棗(以上十六名/並出廣志)棠棗玉門棗(並出/西京)¶
(襍/記)樂氏棗(齊民要術云出青州豐肌細核多膏肥美為/天下第一相傳樂毅破齊時從燕來齊所種)¶
(也/)羊角&KR0037;(詳見後/鄴中記)御棗(味最美/出安邑)窑坊棗(味佳出應天/府窑坊門内)無¶
<pb:KR3d0010_WYG_064-4b>¶
核&KR0037;(實小核僅有形食/之不覺出青城縣)氐棗木棗丹棗鶴珠棗(出天台/閒閒真)¶
(人以致/元帝)¶
又分栽選味佳者留作栽候葉始生取大棗傍條二三¶
尺高者移種棗性硬其生晚芽未出移恐難出三歩一¶
行行欲相當如本年芽未出弗遽刪除諺云&KR0037;樹三年¶
不算死亦有久而後生者¶
又修樹每元旦日未出時反斧斑駁椎之謂之嫁棗不¶
椎則花而不實斫之則子萎而落候大蠶入簇以杖擊¶
<pb:KR3d0010_WYG_064-5a>¶
其枝間振去狂花則結實多¶
又收&KR0037;棗全赤即收撼而落之為上半赤而收者肉未¶
充滿乾則色黄而皮皺將赤味亦不佳全赤久不收則¶
皮硬復有鳥雀之患一法將纔熟&KR0037;乘清晨連上枝葉¶
摘下弗損傷通風處晾去露氣簡新缸無油酒氣者清¶
水刷淨火烘乾待冷取淨稈草曬乾候冷一層草一層¶
棗入缸中封固可至來歲猶鮮¶
又曬棗先治地令淨有草則令棗臭駕箔椽上以無齒¶
<pb:KR3d0010_WYG_064-5b>¶
木扒聚而散之日二十度乃佳夜不必聚得霜露氣速¶
成如有雨則聚而苫之五六日選其紅軟者上高厨暴¶
之䏺爛者去之否則恐壊餘棗其未乾者曝曬如法¶
又作乾棗新菰蒋露於庭以草鋪上厚三寸覆以新蒋¶
凡三日撤覆露之畢日曝取乾納房中每一石以酒一¶
升潄著器中密泥之可以經數年不壊¶
　　酸棗(附/)¶
羣芳譜酸棗一名樲小而圓如芡無大樹實生青熟紅¶
<pb:KR3d0010_WYG_064-6a>¶
皮薄核大仁堪入藥生用令人不眠雙仁者勿用取紅¶
軟者箔上曬乾納釡中水僅掩棗煮一沸即漉出入盆¶
研布絞取濃汁塗器上日曝使乾取為末一碗投方寸¶
匕逺行用以和米炒其味酸甘解飢渴最妙¶
<pb:KR3d0010_WYG_064-7a>¶
　　柿¶
柿赤實果也樹高大枝繁葉大圓而光澤四月開小花¶
黄白色結實青緑色八九月乃熟紅柿(皮深紅而多/核所在皆有)黄¶
柿(生汴洛/諸州)朱柿(出華山似紅柿而圓小/皮薄可愛味更甘珍)著蓋柿(蒂下别/有一層)¶
牛心柿(状如/牛心)蒸餅柿(状如市/賣炊餅)八稜柿(大而稍扁劍南尤/溪柿處州松陽柿)¶
(尤為/竒品)塔柿(大於諸柿去皮挂/木上風乾之佳)¶
種樹書柿樹接桃枝則為金桃柿子接及三次則全無¶
核¶
<pb:KR3d0010_WYG_064-7b>¶
羣芳譜種類甚多大者如楪其次如拳小者如鹿心鴨¶
子雞子生者澀不堪食其核形扁状如木鱉子而堅根¶
甚固謂之柿盤世傳柿有七絶一多夀二多隂三無鳥¶
巢四無蟲蠧五霜葉可玩六佳實可啖七落葉肥大可¶
以臨書多食引痰日乾者多食動風同蟹食腹痛作瀉¶
食柿飲熱酒令人易醉或心痛欲絶¶
　　椑柿(附/)¶
椑柿一名漆柿一名綠柿一名青椑一名烏椑一名花¶
<pb:KR3d0010_WYG_064-8a>¶
椑一名赤棠柿乃柿之小而卑者生江淮宣歙荆襄閩¶
廣諸州雖熟亦深緑色大如杏味甘可生啖搗碎浸汁¶
謂之柿漆可染罾扇諸物¶
　　軟柿(附/)¶
軟柿本草云生海南樹高丈餘子中有汁如乳汁甜美¶
其本類柿而葉長但結實小而長乾熟則紫黑色一種¶
小圓如指頭大者味尤美其樹接柿甚佳¶
<pb:KR3d0010_WYG_064-9a>¶
　　木𤓰¶
木𤓰一名楙(爾雅云楙木𤓰註云木實如小𤓰酢/而可食本草云木𤓰之名取此義也)一名¶
鐵脚梨(清異録云木𤓰性益下部若脚膝筋骨/有疾者必用焉故方家號為鐵脚梨)樹如柰¶
叢生枝葉花俱如鐵脚海棠可種可接可以條分葉光¶
而厚春末開花紅色微帶白作房實如小𤓰或似梨稍¶
長皮光色黄上微白如著粉津潤不木者為木𤓰香而¶
甘酸不澀食之益人醋浸一日方可食生不堪噉處處¶
有之山隂蘭亭尤多而宣城者為佳本州以充土貢故¶
<pb:KR3d0010_WYG_064-9b>¶
有宣州花木𤓰之稱西洛木瓜味和美至熟青白色入¶
藥絶有功勝宣州者味淡性酸温無毒去濕和胃强筋¶
骨治脚氣霍亂大吐下轉筋不止枝葉根皮煮汁飲並¶
止霍亂吐下轉筋療脚氣枝作杖利筋脈核治霍亂煩¶
燥氣急花治面黑粉滓¶
羣芳譜種法秋社前後分其條移栽次年便結子勝春¶
栽者¶
　　榠樝(附/)¶
<pb:KR3d0010_WYG_064-10a>¶
羣芳譜榠樝一名瘙樝一名木李一名木梨木葉花酷¶
類木𤓰但比木𤓰大而色黄李時珍曰乃木𤓰之無重¶
蒂者也¶
<pb:KR3d0010_WYG_064-11a>¶
　　安石榴¶
安石榴(種出安石/國故名)一名若榴(廣雅云若榴石榴也/丹實垂垂若贅瘤也)一名¶
金罌(筆衡云呉越王錢/鏐改榴為金罌)有甜酸苦三種單葉者旋開花¶
旋結實花托即榴不結者托尖小干葉者不結實甜者¶
甘温澀無毒可食潤燥制三尸蟲理乳石毒但性滯戀¶
膈多食生痰損肺黑齒服食家忌之酸者性温澀無毒¶
兼收歛之氣只堪入藥陳久更良榴實圓如毬頂有尖¶
瓣大者如杯皮赤色有黑斑㸃皮中如蜂窠有黄膜隔¶
<pb:KR3d0010_WYG_064-11b>¶
之子如人齒白者似雪淡紅者似水紅寳石紅者如硃¶
砂淡紅潔白者味甘紅者味酸秋後經霜則實自裂有¶
富陽榴(實大者/如碗)海榴(樹僅二尺栽盆中結實亦/大直垂至盆堪作美觀)黄榴(結/實)¶
(甚多最/易傳種)河隂榴(𤨏碎録云河隂出榴名三十/八中間止有三十八子也)¶
酉陽雜俎南詔石榴皮薄如藤紙味絶於洛中¶
本草水晶榴(子白&KR0631;徹如/水晶味亦甘)苦石榴(抱朴子云生積石山/或云即山石榴也)¶
山石榴(形類榴而小不作房生青/齊間蜜漬以當菓甚美)¶
廣羣芳譜石榴不結子者以石塊或枯骨安樹叉間或¶
<pb:KR3d0010_WYG_064-12a>¶
根下則結子不落¶
<pb:KR3d0010_WYG_064-13a>¶
　　栗¶
栗木高三丈極類櫟四月開花青黄色長條似胡桃花¶
實有房彚大者若拳小者若桃李苞生外殻刺如蝟毛¶
其中著實或單或雙或三四少者實大多者實小實有¶
殻紫黑色殻内膜甚薄色微紅黑外毛内光膜内肉外¶
黄内白八九月熟則苞自裂而實墜宣州及北地所産¶
小者為勝陸璣詩疏曰栗五方皆有周秦呉揚特饒惟¶
漁陽及范陽生者甜美味長他方不及本草圖經云兖¶
<pb:KR3d0010_WYG_064-13b>¶
州宣州最勝燕山栗小而味最甘蜀本圖經云板栗錐¶
栗芧栗(似板栗而細如橡子其樹雖小葉亦不殊但春/生夏花秋實冬枯為異綱目云即爾雅所謂栭)¶
(栗也一名栵/栗可炒食之)衍義云湖北有一種旋栗(頂圓末尖即榛/栗象榛子形也)¶
詩鄘風樹之榛栗¶
禮記内則栗曰撰之¶
　疏栗蟲好食數數布陳撰省視之¶
夏小正八月栗零¶
　傳零也者降也降而後取之也¶
<pb:KR3d0010_WYG_064-14a>¶
齊民要術栗種而不栽栽雖活㝷死栗初熟離苞即於¶
屋内理濕土中埋須深勿令凍路逺者以革囊盛之停¶
三日以上及見風日則不可作種至二月芽生出而種¶
之芽向上乃生根既生數年不用掌近三年内每到十¶
月常須草裹至二月漸解不裹則易至凍死仍用籬圍¶
之其實方而匾者他日結子豐滿樹高四五尺取生子¶
樹枝接之¶
種樹書採栗時要得披殘明年其枝葉益茂¶
<pb:KR3d0010_WYG_064-14b>¶
　　石栗(附/)¶
客燕雜記京師佳果栗三霜前栗盤古栗鷹爪栗種類¶
頗多總之味鹹氣温無毒主益氣厚腸胃補腎氣治腰¶
脚無力破痃癖理血當中一子名栗楔治血更效生則¶
動氣熟則滯氣唯曝乾或火煨汗出食之良百菓中最¶
有益者小兒不宜多食難尅化患風水病者忌以味鹹¶
也¶
南方草木状石栗樹與栗同但生於山石罅間花開三¶
<pb:KR3d0010_WYG_064-15a>¶
年方結實其殻厚而肉少其味似胡桃仁¶
<pb:KR3d0010_WYG_064-16a>¶
　　榧¶
榧一名柀子一名赤果一名玉榧一名玉山果生永昌¶
以信州玉山者為佳本地人呼為野杉木大者連抱高¶
數仞其木有雄雌雄者花而雌者實其木形如栢木理¶
似松細軟堪為器用葉似杉冬月開黄圓花結實如棗¶
核大如橄欖無稜而殻薄黄白色其仁肉白外有一層¶
黑麤衣小而心實者尤佳一樹可下數十斛味甘平澀¶
無毒治五痔去三蟲輕身明目煮素羮味更甜美同甘¶
<pb:KR3d0010_WYG_064-16b>¶
蔗食其滓自軟猪脂炒榧黑皮自脱性熱同鵞肉食令¶
人上壅生斷節風同緑豆食殺人忌火氣¶
爾雅翼柀實去皮殻可生食亦&KR0034;而收之可以經乆¶
本草㑹編一種麤榧其木與榧相似但理麤色赤其子¶
稍肥大頂圓不尖¶
羣芳譜收藏以盛茶舊磁甕收之經乆不壊欲種以二¶
月下子¶
<pb:KR3d0010_WYG_064-17a>¶
¶
<pb:KR3d0010_WYG_064-18a>¶
　　榛¶
榛(古作□本草云從辛/從木俗作莘者誤)生遼東山谷樹高丈餘子如小¶
栗李時珍曰榛樹低小如荆叢生冬末開花如櫟花成¶
條下垂長二三寸二月生葉如初生櫻桃葉多皺文而¶
有細齒及尖其實作苞三五相黏一苞一實實如櫟實¶
上壯下鋭生青熟褐殻厚而堅仁白而圓大如杏仁亦¶
有皮尖然多空者諺曰十榛九空陸璣詩疏云榛有兩¶
種一種大小枝葉皮樹皆如栗而子小形如橡子味亦¶
<pb:KR3d0010_WYG_064-18b>¶
如栗枝莖可以為燭詩所謂樹之榛栗者也一種高丈¶
餘枝葉如水蓼子作胡桃味遼代上黨甚多乆留亦易¶
油壊種法與栗同味甘平無毒益氣力實腸胃調中不¶
饑健行甚驗遼東榛軍行食之當糧榛之為利亦大矣¶
禮記曲禮婦人之䞇椇榛脯脩棗栗¶
　註榛實似栗而小闗中鄜坊甚多¶
<pb:KR3d0010_WYG_064-19a>¶
¶
<pb:KR3d0010_WYG_064-20a>¶
　　松子¶
松子本草云松實状如豬心疊成鱗砌秋老則子長鱗¶
裂惟遼海及雲南者謂之海松子馬志曰海松子状如¶
小栗三角其中仁香美當果食之亦代麻腐食之與中¶
國松子不同蘇頌曰松歲久則實繁中原雖有小而不¶
及塞上者佳好也呉瑞曰松子有南松北松華隂松形¶
小殻薄有香新羅者肉甚香美李時珍曰海松子其樹¶
與中國松樹同惟五葉一叢者毬内結子大如巴豆而¶
<pb:KR3d0010_WYG_064-20b>¶
有三稜一頭尖爾馬志謂似小栗殊失本體¶
東坡雜記十月以後冬至以前松實結熟而未落折取¶
并蕚收之竹器中懸之風道未熟則不生過熟則隨風¶
飛去至春初敲取其實以大鐵鎚入荒茅地中數寸置¶
數粒其中得春雨自生自採實至種皆以不犯手氣為¶
佳松性至堅悍然始生至脆弱多畏日與牛羊故須荒¶
茅地以茅隂障日若白地當雜大麥數十粒種之賴麥¶
隂乃活須護以棘日使人行視三五年乃成五年之後¶
<pb:KR3d0010_WYG_064-21a>¶
乃可洗其下枝使高七年之後乃可去其細密者使大¶
大略如此¶
<pb:KR3d0010_WYG_064-22a>¶
　　核桃¶
核桃一名胡桃一名羌桃樹高丈許春初生葉長三寸¶
兩兩相對三月開花如栗花穗蒼黄色結實如青桃九¶
月熟時漚爛皮肉取核内仁為果北方多種之以殻薄¶
仁肥者為佳廣志云陳倉胡桃薄皮多肌隂平胡桃大¶
而皮脆急促則碎味甘氣熱皮濇仁潤治痰氣喘𠻳醋¶
心及厲風諸病今往往以之下酒則昔人所云食多動¶
風動痰令人惡心脱鬚眉及同酒多食咯血者妄也或¶
<pb:KR3d0010_WYG_064-22b>¶
素有痰火積熱者不宜多食耳大抵留皮則消滯去皮¶
則養血潤血微和鹽食更佳能通命門利三焦益氣養¶
血與破故紙為補下焦腎命之要藥¶
羣芳譜種植選平日實佳者留樹上勿摘俟其自落青¶
皮自裂又揀殻光紋淺體重者作種掘地二三寸入糞¶
一碗鋪片瓦種一枚覆土踏實水澆之冬月凍裂殻來¶
春自生下用瓦者使無入地直根異日好移栽也¶
便民圖要以粗布袋盛挂風面處則不膩收松子亦用¶
<pb:KR3d0010_WYG_064-23a>¶
此法¶
<pb:KR3d0010_WYG_064-24a>¶
　　銀杏¶
銀杏一名白果一名鴨脚子(本草云葉似鴨脚故名宋/初入貢改呼銀杏因其形)¶
(似杏而核/色白也)處處皆有以宣城為盛樹高二三丈或至連¶
抱可作棟梁葉薄縱理儼如鴨掌面綠背淡二月開花¶
成簇青白色二更開旋即卸落人罕見之一枝結子百¶
十狀如小杏經霜乃熟色黄而氣臭爛去肉取核為果¶
其核兩頭尖中圓大而扁三稜為雄二稜為雌其仁嫩¶
時緑色乆則黄其樹耐久肌理白膩術家取刻符印云¶
<pb:KR3d0010_WYG_064-24b>¶
能召使鬼神氣味甘微苦平澀無毒生食解酒降痰消¶
毒殺蟲熟食温肺益氣定喘𠻳搗汁浣衣去油膩食多¶
壅氣臚脹昏頓三元延夀書言白果食滿千顆殺人昔¶
有歲飢以白果代飯食飽次日皆死小兒食多昏霍發¶
驚引疳同鰻鱺食患軟風¶
墨客揮犀銀杏葉如鴨脚獨窠者不實偶生及叢生者¶
乃實¶
羣芳譜種植須雌雄同種其樹相望乃結實或雌樹臨¶
<pb:KR3d0010_WYG_064-25a>¶
水照影亦可或於雌樹鑿一孔納雄樹木一塊以泥之¶
亦結子¶
又移栽春分前後先掘深坑水攪成稀泥然後下栽子¶
掘時連土繩縛牢不令散碎則易活¶
又熟時以竹篾篐樹本撃篾則銀杏自落¶
　¶
　¶
　¶
<pb:KR3d0010_WYG_064-25b>¶
　¶
　¶
　¶
　¶
　¶
　¶
　¶
欽定授時通考卷六十四¶
