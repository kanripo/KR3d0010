# -*- mode: mandoku-view; -*-
#+TITLE: 欽定授時通考
#+DATE: 2015-08-24 23:03:48.998441
#+PROPERTY: ID KR3d0010
#+PROPERTY: BASEEDITION WYG    
#+PROPERTY: JUAN 卷十九
<pb:KR3d0010_WYG_019-1a>¶
欽定四庫全書¶
欽定授時通考卷十九¶
　穀種¶
　　彚考¶
詩豳風黍稷重穋禾麻菽麥¶
　正義曰苗生既秀謂之禾種植諸穀名為稼禾稼者¶
　苗幹之名又曰鄭司農云先種後熟謂之重後種先¶
　熟謂之穋又曰禾稼禾麻再言禾者以禾是大名也¶
<pb:KR3d0010_WYG_019-1b>¶
　非徒黍稷重穋四種而已其餘稻秫蓏粱之輩皆名¶
　為禾麻與菽麥則無禾稱故於麻麥之上更言禾字¶
　以總諸禾也朱子集傳禾者穀連藁秸之總名禾之¶
　秀實而在野曰稼¶
大雅誕降嘉種¶
　傳天降嘉種箋云天應堯之顯后稷故為之下嘉種¶
　疏曰后稷善能於稼穡上天乃下善穀之種與之正¶
　義曰降者從上之辭故知降嘉種者是天降嘉種也¶
<pb:KR3d0010_WYG_019-2a>¶
　朱子集傳降降是種於民也書曰稷降播種是也¶
魯頌黍稷重穋稙穉菽麥奄有下國俾民稼穡有稷有¶
黍有稻有秬¶
　注先種曰稙後種曰穉大全孔氏曰重穋稙穉生熟¶
　早晚之異稱非穀名¶
周禮天官太宰以九職任萬民一曰三農生九穀¶
　注鄭司農云九穀黍稷秫稻麻大小豆大小麥𤣥謂¶
　九穀無秫大麥而有粱苽疏𤣥謂九穀無秫大麥而¶
<pb:KR3d0010_WYG_019-2b>¶
　有粱苽者以秫亦異與稷黏疎為異故去之大麥所¶
　用處少故亦去之必知有粟苽者下食醫云凡膳食¶
　之宜有犬宜粱魚宜苽故知有粱苽也且前七穀之¶
　中依月令麥屬東方黍屬南方麻屬西方豆屬北方¶
　稷屬中央故知有黍稷麻豆麥稻與小豆所用處多¶
　故知有稻有小豆也必知有大豆者生民詩云藝之¶
　荏菽荏菽大豆后稷之所植故知有大豆也¶
又疾醫以五穀五藥養其病¶
<pb:KR3d0010_WYG_019-3a>¶
　注五穀麻黍稷麥豆也疏此依月令五方之數¶
又膳夫凡王之饋食用六穀¶
　注六穀稌黍稷粱麥苽苽雕胡也¶
孟子五穀者種之美者也¶
管子凡五穀者萬物之主也穀貴則萬物必賤穀賤則¶
萬物必貴兩者為敵則不俱平故人君御穀物之秩相¶
勝而操事於其不平之間¶
又五穀者民之司命也¶
<pb:KR3d0010_WYG_019-3b>¶
范子計然曰五穀者萬民之命國之重寳也¶
漢書食貨志種穀必雜五穀以備災害田中不得有木¶
又董仲舒説上曰春秋他穀不書至於麥禾不成則書¶
之以此見聖人於五穀最重麥與禾也¶
說文穀續也百穀之總名禾嘉穀也以二月而種八月¶
始熟得時之中故謂之禾禾木也木王而生従木従&KR1136;¶
省&KR1136;象其穂¶
又禾之秀實為稼根節為禾¶
<pb:KR3d0010_WYG_019-4a>¶
廣雅釋草粢稻其穂謂之禾¶
小爾雅廣物藁謂之稈稈謂之芻生曰穀謂之粒菜謂¶
之蔬禾穂謂之穎¶
格物總論穀種之美者也其為種也不一考之前載有¶
言三穀者粱稻菽是也有言五穀者麻黍稷麥菽是也¶
有言六穀者稻黍稷粱麥苽是也有言九穀者稷秫黍¶
稻麻大小豆大小麥是也有言百穀者又包舉三穀各¶
二十種者為六十蔬果之實助穀各有二十是也葢人¶
<pb:KR3d0010_WYG_019-4b>¶
食之則飽不再食則飢未有不資以為生也然不種則¶
不生不時則不穫故古者重穀而務農焉種以時而生¶
以時耕以時而穫以時苗而秀秀而實昔春而種者子¶
粒耳秋而收者萬顆也昔春而入土者升斗耳秋而登¶
場者倉箱也國與民俱足獨不在此乎故聖王必貴五¶
穀而賤金玊¶
楊泉物理論粱者黍稷之總名稻者溉種之總名菽者¶
衆豆之總名三穀各二十種為六十蔬果之實助穀各¶
<pb:KR3d0010_WYG_019-5a>¶
二十凡為百穀故詩曰播厥百穀穀者衆種之大名也¶
農桑輯要穀名考五穀禾麻菽麥豆也周禮註又以麻¶
黍稷麥豆為五穀¶
　　嘉禾瑞穀瑞麥¶
禮含文嘉神農就田作耨天應以嘉穀¶
山海經帝之下都崑崙之墟有木禾郭璞曰穀類也¶
後魏地形志羊頭山下神農泉北有穀闗即神農得嘉¶
穀處¶
<pb:KR3d0010_WYG_019-5b>¶
尚書序唐叔得禾異&KR0341;同穎獻諸天子王命唐叔歸周¶
公於東作歸禾¶
　傳畝壟穎穂也禾各生一壟而合為一穂異畝同穎¶
　天下和同之象¶
又周公既得命禾旅天子之命作嘉禾¶
　傳天下和同政之善者故周公作書以善禾名篇告¶
　天下正義曰嘉訓善也言此禾之善故以善禾名篇¶
　後世同穎之禾遂名為嘉禾由此也¶
<pb:KR3d0010_WYG_019-6a>¶
白虎通成王時有三苗異畝而生同為一穟大㡬盈車¶
長㡬充箱民有得而上之者成王訪周公而問之公曰¶
三苗為一穟天下當和為一乎果有越裳氏重譯而來¶
獻白雉¶
古今注漢和帝元年嘉禾生濟陰城陽一莖九穂安帝¶
延光二年六月九真言嘉禾生百十六本七百六十八¶
穂¶
爾雅注漢和帝時任城生黒黍或三四實實二米得黍¶
<pb:KR3d0010_WYG_019-6b>¶
三斛八斗¶
呉志黄龍三年夏由拳野稻自生改禾興縣冬十月會¶
稽南始平言嘉禾生十二月改元嘉禾¶
晉起居注武帝元帝世嘉禾三生其莖七穂¶
魏書靈徴志太祖天興二年七月獲嘉禾於平城縣異¶
莖同穎八月廣甯送嘉禾一莖十一穂平城南十里郊¶
嘉禾一莖九穂告於宗廟¶
又世祖神䴥二年七月嘉禾生於魏郡安陽縣三本同¶
<pb:KR3d0010_WYG_019-7a>¶
穎¶
又肅宗熙平二年八月幽州獻嘉禾三本同穎正光三¶
年肆州獻嘉禾一根生六穂¶
又孝静帝天平四年八月虞曺郎中司馬仲璨獻嘉禾¶
一莖五穂¶
宋書符瑞志文帝元嘉二十二年六月嘉禾生藉田一¶
莖九穂生華林園百六十穂二十四年七月乙夘嘉禾¶
旅生華林園及景陽山二十五年六月壬寅嘉禾旅生¶
<pb:KR3d0010_WYG_019-7b>¶
華林園十株七百穂壬子嘉黍生藉田孝武帝大明元¶
年嘉禾生清暑殿鴟尾中一株六莖¶
南齊書符瑞志武帝永明元年正月新蔡郡固始縣獲¶
嘉禾一莖五穂八月新蔡縣獲嘉禾二莖九穂一莖七¶
穂十一月固始縣獲嘉禾一莖九穂二年梁郡睢陽縣¶
界野田中獲嘉禾一莖二十三穂¶
梁書武帝本紀天監四年五月辛夘建康縣朔陰里生¶
嘉禾一莖十二穂大同六年九月始平太守崔碩表獻¶
<pb:KR3d0010_WYG_019-8a>¶
嘉禾一莖十二穂¶
大業拾遺錄七年九月太原郡獻禾一本三穂長八尺¶
穂長三尺五寸大尺圍芒穂皆紫色鮮明可愛有老人¶
年八十餘以素木匣盛之賜物三十段勅授嘉禾縣令¶
玉海唐武徳元年六月虞州獻嘉麥一莖六穂八月永¶
州獻嘉禾異畝同穎二年七月益州獻嘉禾一莖六穂¶
四年二月肅州獻嘉禾一莖五穎貞觀二年六月長安¶
獻嘉禾三年十二月潞州獻嘉禾景雲二年六月洛州¶
<pb:KR3d0010_WYG_019-8b>¶
言兩岐麥明皇先天二年八月懷州言嘉禾四穂開元¶
八年五月平原麥一莖兩岐分秀九年五月絳州奏瑞¶
麥七莖兩穂一莖四穂十二年六月乙巳河南瑞麥生¶
穂分岐一莖三秀十三年五月甲申瑞麥生河南之夀¶
安¶
唐會要開元十九年四月一日揚州奏穭生稻二百一¶
十五頃再熟稻一千八百頃其粒並與常稻無異¶
舊唐書代宗紀朔方節度郭子儀言寧朔縣界荒地廣¶
<pb:KR3d0010_WYG_019-9a>¶
十五里有黒禾穀出遍地每日附近百姓掃盡經宿還¶
生前後可得五六千石其禾圎實味甘美¶
又永泰元年秋京兆府上言鄠縣嘉禾生穂長一尺餘¶
穂上粒重纍如連珠¶
唐㑹要文宗太和二年福建進瑞粟一十莖¶
又宣宗大中二年七月十六日福建觀察使殷儼進瑞¶
粟十一莖莖有五六穂¶
宋史五行志太祖乾徳二年十月眉州獻禾生九穂圖¶
<pb:KR3d0010_WYG_019-9b>¶
四年四月府州尉氏縣雲陽縣並有麥兩岐五月魚臺¶
縣麥秀三岐六月南充縣禾二莖十三穂一莖十一穂¶
七月又生一莖九穂¶
又太宗太平興國元年九月隰州獻合穂禾長尺餘三¶
年四月夏縣五月舒州六月閬州麥並秀兩岐四年七¶
月卭資二州禾並九穂九月温州獻嘉禾九穂圖五年¶
七月蓬萊縣田穀隔隴合穂相去一尺許九月流溪縣¶
六年五月汝陰縣九年五月施州麥並秀兩岐至道元¶
<pb:KR3d0010_WYG_019-10a>¶
年六月嘉禾生眉山縣一本二十四穂七月金水縣禾¶
生九穂舒州監軍廨粟畦兩本岐分十穂臨涣縣二禾¶
合成一穂八月綿竹縣禾生九穂三年三月洋州嘉禾¶
合穂五月黄州建昌軍麥秀二三穟八月雅州禾一莖¶
十四穂¶
又真宗咸平元年五月曲水縣麥秀二三穂七月嘉禾¶
生後苑一莖二十四穂百丈縣禾生一莖二十七穂八¶
月蘇州廨後園邠州民田並禾上合穂平夷縣田禾兩¶
<pb:KR3d0010_WYG_019-10b>¶
穂合為一化城縣禾九穂二年五月華州麥秀二三橞¶
七月資官縣禾二莖九穂者各二彭城縣粟一莖分四¶
穂八月郪縣粟一莖九穂元武縣粟一莖上分五苗成¶
二十一穂榆次縣禾三莖共穂三年五月鄼縣海陵縣¶
並麥秀二三穂七月真定府禾三莖一穂達州禾一苗¶
九穂八月辰州公田禾生一莖三穂者四五年八月臨¶
汾洪洞縣並禾生隔二隴上合為一六年七月涉縣隔¶
四隴同穎銅梁縣禾一莖九穂景徳元年正月寧晉縣¶
<pb:KR3d0010_WYG_019-11a>¶
禾合穂者三本八月滎陽縣及相州嘉禾異畝同穎三¶
年九月榮州禾一莖十八穂四年六月南雄州保昌民¶
田禾一本九穂七月神泉縣禾一苗九穂貝兖二州嘉¶
禾合穂大中祥符元年曲水縣南鄭縣並麥秀二三穂¶
七月乾封縣奉高鄉民田禾異隴同穎八月淳化縣田¶
禾隔四隴相去四尺許合為一穂新平縣禾合穂者二¶
本真定府粟生二穂九月澧州嘉禾一莖十穂嘉州禾¶
二莖各九穂二年六月簡州民禾九穂七月黔州嘉禾¶
<pb:KR3d0010_WYG_019-11b>¶
異畝合穂八月嘉州廨有一莖十四穂生庭中岐山縣¶
禾異畝同穎三年四月同州麥秀二三穂七月冀淄昭¶
三州嘉禾多穂異畝同穎八月寧化軍嘉禾合穂寳鼎¶
縣禾隔四隴相去二尺許合穂樓煩縣禾異本同穎劍¶
州嘉禾生一莖九穂四年三月辛巳帝至西京福昌縣¶
嘉禾一本七穂昌元縣禾一莖九穂金水縣民田禾一¶
莖三十六穂四月六安縣麥秀二三穂五月唐汝廬宿¶
泗濠州麥自生八月蜀州禾一莖九穂長夀縣禾合穂¶
<pb:KR3d0010_WYG_019-12a>¶
者二蒲縣禾異畝同穎五年四月遂州麥秀兩穂或三¶
穂七月華州禾一莖兩穂真定府四縣嘉禾合穂九月¶
巴州禾一莖二十四穂一莖十七穂六年三月邕州麥¶
秀兩穂或三穂七月益州嘉禾九穂至十穂朝邑縣民¶
田禾八莖同穎己未召近臣觀嘉禾於後苑有七穂至¶
四十八穂繪以示百官八月龍門縣永定軍博野縣民¶
田並嘉禾生合穂忻州秀容定襄二縣民田禾合穂九¶
月京兆府獻長安縣嘉禾圖一枝雙穂七年通泉縣廨¶
<pb:KR3d0010_WYG_019-12b>¶
禾一本六穂邯鄲縣民田禾隔隴合穂者二本滁州𣙜¶
酒署内禾一莖三穂晉原平原二縣民田禾並一本十¶
二穂三月郾城縣麥秀兩穂三穂八月亳州禾一莖三¶
穂至十穂府谷縣禾隔三隴合成一穂嵐州禾一莖八¶
穂一莖五穂遼州平城民田禾隔二隴合穂有十三本¶
或二十一本合為一者九月施州禾一莖九穂至十二¶
穂真定貝州並嘉禾合穂八月湖陽縣麥秀兩穂三穂¶
四月旭川縣禾一莖九穂閏六月眉山卭州禾並一莖¶
<pb:KR3d0010_WYG_019-13a>¶
九穂七月永静軍禾隔隴合穂者二八月桂陽監粟一¶
本二穂九年四月建初縣麥秀兩穂或三穂八月大名¶
府獻合穂禾永静軍阜城縣民田穀隔三隴合穂者二¶
本廣州嘉禾生安化縣禾穂長一尺五寸天禧元年七¶
月流江縣禾一莖九穂二年九月河北獻穀穂三各長¶
尺餘資州禾一莖九穂三年七月饒陽縣禾二隴相去¶
二尺許合為一穂益州嘉禾一莖九穂四年八月内出¶
玉宸殿瑞穀圖示近臣每本有九穂十穂者九月郪縣¶
<pb:KR3d0010_WYG_019-13b>¶
禾一莖九穂五年四月河南府嘉禾合穂七月導江青¶
城禾並一莖九穂乾興元年五月南劍州麥一本五穂¶
緜州麥秀兩岐八月洋州嘉禾合穂十一月高陵縣嘉¶
禾合穂¶
又仁宗天聖二年八月乙酉寧化軍嘉禾異畝同穎四¶
年九月榮州禾一本九穂五年資州禾一本九穂六年¶
忻州禾異畝同穎五月乙未陳州瑞麥一莖二十穂七¶
年七月河南府嘉禾合穂九年膚施縣禾異畝同穎景¶
<pb:KR3d0010_WYG_019-14a>¶
祐元年七月磁州嘉禾合穂八月大名府嘉禾合穂九¶
月涇州磁州保徳軍並嘉禾合穂十月孝感應城二縣¶
稻再熟成徳軍禾一本九穂三年五月榮州禾一莖九¶
穂四年七月己巳臨清縣穀異畝同穎者六十本康定¶
元年六月蜀州懷安軍並禾九穂慶厯二年夀安縣嘉¶
禾合穂六年五月昭化縣禾一莖兩岐八月趙州懷州¶
並嘉禾異畝同穎九月定襄縣嘉禾隔二隴合穂長江¶
縣禾一莖十穂十二月石照諸縣野穀穭生七年九月¶
<pb:KR3d0010_WYG_019-14b>¶
汾州榮州徳州並嘉禾合穂皇祐元年密州禾合穂者¶
五本永康軍禾一莖九穂二年九月延州石州並嘉禾¶
異畝合穂永康軍嘉禾一莖九穂十二月宻州禾十莖¶
合一穂石州四莖合一穂三年五月彭山縣瑞麥一莖¶
五穂者數本滁州麥一莖五穂四年八月嘉州蜀州並¶
嘉禾一莖九穂九月南劍州有禾一本雙莖二十穂五¶
年三月資州嘉禾一莖九穂閏六月資州麥秀兩岐七¶
月鄆州祁州禾異畝同穎九月成徳軍嘉禾異畝同穎¶
<pb:KR3d0010_WYG_019-15a>¶
綿州禾一莖九穂至和元年十二月蜀州嘉禾一莖九¶
穂二年五月亳州麥秀兩岐六月應天府貢大麥一本¶
七十穂小麥一本二百穂八月卭州嘉禾一莖九穂嘉¶
祐三年六月緜州麥一穂兩岐七月泰山上瑞麥圖凡¶
五本五百一穂四年六月彰明縣有麥兩岐百餘本五¶
年三月崇安縣嘉禾一本九十莖七年陵州禾一莖九¶
穂九月平遙縣禾異畝合穂¶
又神宗熙寧元年永興軍禾一莖四穂眉州禾一莖九¶
<pb:KR3d0010_WYG_019-15b>¶
穂四年乾寧軍禾二莖合穂成徳軍晉州汾州禾異壟¶
同穂六年南溪縣禾一苗九穂八年懷安軍瀘州渠州¶
各麥秀兩岐安喜縣禾二本間五隴合穂平山縣禾合¶
穂者二保塞縣禾七本間一壟或兩壟合穂潞城縣禾¶
合穂者二九年火山軍禾間五壟束鹿秀容二縣間四¶
壟渤海縣皆異壟同穎流江縣禾一苗九穂譙縣麥一¶
本三穂尉氏縣湖陽縣彭山縣麥一本兩穂渠州大麥¶
一穂兩岐或三岐四岐者陽翟縣麥秀兩岐天興寳雞¶
<pb:KR3d0010_WYG_019-16a>¶
二縣皆麥秀兩岐仍一本有三四穂或六穂者石州安¶
州麥秀兩岐十年磁州禾合穂眉州禾生九穂亳州禾¶
生二穂元豐元年武康軍禾一莖十三穂汝州禾合穂¶
寧江軍禾一莖十穂邢州麥秀兩岐夔州麥一本三穂¶
二年簡州安徳軍麥秀兩岐曺州生瑞禾北京安武軍¶
懐州鎮戎軍禾合穂鎮戎軍懐州禾皆異畝同穎袁州¶
禾一莖八穂至十一穂皆層出長者尺餘安州禾異畝¶
同穂三年眉州禾一本九穂齊州禾一莖五穂趙州禾¶
<pb:KR3d0010_WYG_019-16b>¶
二本合穂安州麥一本三穂至五穂凡十四莖深州麥¶
秀兩岐或三四穂凡四十畝眉州麥秀兩岐四年徐州¶
麥一本百七十二穂代州禾合穂襄邑縣禾一本九穂¶
五年高邑縣禾一莖五穂青州安肅軍憲州禾皆異畝¶
同穎六年洪州七縣稻已穫再生皆實威勝軍武鄉縣¶
禾二本間五壟合穂歴城縣禾二本合穂趙州禾間三¶
隴合穂唐州禾二穂者四瀘州禾九穂懐青濰三州禾¶
皆異隴同穂府州陜州保平軍禾皆合穂七年蜀州禾¶
<pb:KR3d0010_WYG_019-17a>¶
生九穂青州禾異畝同穎者十一同州禾異畝同穎合¶
州麥秀兩岐八年亳州麥一莖二穂一莖三穂一莖四¶
穂鎮潼軍秫禾苗異隴同穂岷州禾皆四穂泰寧軍禾¶
異本同穎者三是嵗秋冬保澤趙鄂隰滄濰宻簡饒諸¶
州威勝軍禾合穂或異畝同穎¶
又哲宗元祐元年簡州禾合穂石州禾異畝同穎二年¶
忻隰磁濰懐州禾異畝同穎趙忻州禾合穂三年祁保¶
彭州禾異畝同穎瀛磁代豐州安國軍禾合穂劍州安¶
<pb:KR3d0010_WYG_019-17b>¶
國軍麥秀兩岐夔州麥一本十二穂四年泰寧軍麥異¶
畝同穎流江縣禾一本二穂榮徳縣禾一本九穂青鄭¶
齊趙州禾合穂及有一本三穂峩眉縣禾異畝同穎又¶
禾登一百五十二穂五年冀州安武軍大名府威徳軍¶
禾合穂永寧軍禾二本隔五隴合穂平定軍禾異畝同¶
穂汀州禾生三十六穂劍州禾一本八穂普州麥一莖¶
雙穂夔州麥秀五岐六年汝陽縣美原縣兖州鄒縣麥¶
一莖數穂南劍州粟一本三十九穂瀛定懷汝晉昌州¶
<pb:KR3d0010_WYG_019-18a>¶
平定永康軍禾合穂七年均兖祁滄資華栁州禾合穂¶
鄂州禾一本一枝兩穂三本三枝兩穂仙源縣禾異隴¶
合穂耀州粟二莖隔兩壟合為一穂梁山軍禾一莖九¶
穂固始縣麥有雙穂定陶縣丹陽縣麥秀兩岐紹聖元¶
年博野縣麥一本五穂漢陽軍麥秀兩岐樂夀縣麥一¶
本兩穂或三穂懐安軍禾一本九穂二年青濰果冀徳¶
濵嵐濮達州禾合穂三年安武軍禾合穂嵐州禾兩根¶
合穂者二普相青齊嵐州永康軍禾異畝同穎合秀至¶
<pb:KR3d0010_WYG_019-18b>¶
九穂泉州粟二本五穂八穂瑕邱縣武陟縣陜城小溪¶
四縣麥合穂良原縣沈丘縣長子縣麥秀兩岐四年河¶
中府麥秀三穂虹縣雲安縣麥秀兩岐茂州一枝兩穂¶
汶山縣一枝三穂至六穂西京鄆齊隰州禾合穂穎昌¶
府禾一莖四穂至五穂元符元年慶州禾異本同穎青¶
晉潞州荆南府永寧鎮戎軍等一十一處禾合穂邢州¶
禾異隴合穂南劍州嘉州禾一莖九穂内鄉縣麥一莖¶
兩穂符離靈壁臨涣蘄虹五縣麥秀兩穂兩當縣麥秀¶
<pb:KR3d0010_WYG_019-19a>¶
三穂二年連水軍麥合穂鄧岷州鎮戎軍禾合穂¶
金史熈宗本紀皇統四年正月乙丑陜西進嘉禾十有¶
二莖莖皆七穂¶
又宣宗本紀興定元年四月陳州商水縣進瑞麥一莖¶
四穂開封府進瑞麥一莖三穂二莖四穂七月癸夘大¶
社壇産嘉禾一莖十五穂¶
元史本紀世祖至元六年九月癸丑思州進嘉禾一莖¶
三穂七年五月壬戌東平府進瑞麥一莖二穂三穂五¶
<pb:KR3d0010_WYG_019-19b>¶
穂者各一本十一年七月乙未興元鳳州民獻麥一莖¶
四穂至七穂穀一莖三穂十八年八月壬辰𤓰州屯田¶
進瑞麥一莖五穂二十三年九月南部縣生嘉禾一莖¶
九穂二十四年八月濬州進瑞麥一莖九穂¶
又成宗大徳元年十二月辛未曺州禹城進嘉禾一莖¶
九穂¶
又五行志順帝至元元年十月壬子恩州歴亭縣進嘉¶
禾一莖九穂十一月丁酉太原臨州進嘉禾二莖二年¶
<pb:KR3d0010_WYG_019-20a>¶
曺州生瑞禾北京安武軍懐州鎮戎軍禾合穂鎮戎軍¶
懐州禾皆異畝同穎袁州禾一莖八穂至十一穂皆層¶
出長者尺餘安州禾異畝同穂四年流江縣禾一本二¶
穂榮徳縣禾一本九穂青鄭齊趙州禾合穂及有一本¶
三穂峩嵋縣異畝同穎又禾登一百五十三穂五年冀¶
州安武軍大名府威徳軍禾合穂永寧軍禾二本隔五¶
隴合穂平定軍禾異畝同穂汀州禾生三十六穂劒州¶
禾一本八穂六年南劒州粟一本三十九穂瀛定懷汝¶
<pb:KR3d0010_WYG_019-20b>¶
晉昌州平定永康軍禾合穂¶
眀史太祖本紀吳元年夏四月應天府句容縣耆民施¶
仁等獻瑞麥一莖二穂洪武三年五月鳳翔府寳雞縣¶
進瑞麥一莖五穂者一本三穂者一本二穂者十有餘¶
本五月庚辰朔太平府當塗縣民獻瑞麥一莖二穂者¶
凡二本戊寅應天府上元縣鍾山鄉民進瑞麥一莖二¶
穂者凡二本寧國府寧國縣進瑞麥一莖二穂者凡三¶
本應天府句容縣獻瑞麥一莖二穂者凡五本¶
<pb:KR3d0010_WYG_019-21a>¶
又洪武六年夏六月壬午盱眙縣民進瑞麥一莖二穂¶
者凡十六本命薦之宗廟¶
又成祖本紀永樂十年七月己酉平陽縣獻嘉禾百六¶
十四本四穂者一本三穂者數本¶
秀水縣志成化九年秋八月嘉禾生每莖離根二節節¶
間傍生一莖秀二穂或三莖秀二穂或四莖五莖四五¶
穂¶
寜晉縣志成化二十六年秋七月寧晉嘉禾七穂時禾¶
<pb:KR3d0010_WYG_019-21b>¶
生一莖七穂者甚衆下王莊有二三四莖合為一穂者¶
湧幢小品正徳六年如臯縣嘉禾一本有至百莖者其¶
一本二十莖者尤多¶
太和縣志正徳十三年戊寅麥秀兩岐百餘莖秋穀之¶
並穎者倍¶
同州志嘉靖元年白水産瑞禾一莖四五穂者五十餘¶
本三穂者百餘本餘不勝紀¶
金華府志嘉靖三十九年蘭谿縣産瑞粟六穂者一本¶
<pb:KR3d0010_WYG_019-22a>¶
五穂四穂者各二本三穂者四本二穂者甚多¶
雲南府志隆慶元年昆陽産嘉禾一莖五穂凡二百餘¶
本¶
来安縣志隆慶辛未嵗大稔穀有雙米者¶
六合縣志萬厯元年見嘉禾是秋禾登一稃二米¶
永昌府志萬厯十七年九月騰越北郊竟畝穀生三穂¶
雲南府志萬厯二十九年昆陽易門産嘉禾一莖三四¶
穂者四十餘本五穂者二百餘本¶
<pb:KR3d0010_WYG_019-22b>¶
鳯翔縣志萬厯四十年秋八月本縣興國里産嘉禾一¶
莖四穂者數本一莖三穂者數十本一莖雙穂者數百¶
本¶
國朝江南通志順治元年懐遠縣産瑞麥一莖雙穂¶
甘肅通志順治二年廣武營等堡麥秀兩岐¶
江南通志順治十一年含山縣産嘉禾一莖五穂¶
山西通志順治十二年潞城嘉禾一莖三四穂或五六¶
穂¶
<pb:KR3d0010_WYG_019-23a>¶
甘肅通志順治十八年成縣麥有一莖三穂及四五穂¶
不等¶
雲南通志康熙元年寧州禾遍産雙穂¶
四川通志康熙八年茂州麥秀七岐¶
福建通志康熙九年晉江民獻兩穂麥¶
山西通志康熙十一年平順産嘉禾太平瑞穀一莖二¶
三穂¶
江南通志康熙二十年蒙城麥秀五岐並三岐者數十¶
<pb:KR3d0010_WYG_019-23b>¶
本¶
雲南通志康熙四十三年㠄峩産嘉禾一莖三穂至四¶
五穂四十五年河西産嘉禾一莖三穂¶
四川通志康熙四十七年綿竹縣麥秀六岐或四五岐¶
雲南通志康熙四十七年路南産嘉禾一莖三穂四穂¶
江南通志康熙五十三年徐州麥秀雙岐有四五岐者¶
自是連嵗皆稔¶
湖廣通志康熙五十六年湖廣産嘉禾一莖數穂¶
<pb:KR3d0010_WYG_019-24a>¶
　内閣奉¶
上諭雍正四年八月順天府尹進呈耤田所産嘉禾自一¶
　莖雙穂三穂以至八穂九穂皆碩大堅好異於常穀¶
　山西通志雍正四年太平嘉禾一莖十有三穂¶
　雲南通志雍正四年建水耤田内産嘉禾一莖雙穂至¶
　三四穂¶
　山西通志雍正五年洪洞清源瑞穀穂長尺餘者一莖¶
　八九穂¶
<pb:KR3d0010_WYG_019-24b>¶
　浙江通志雍正五年九月仁和錢塘農民獻水田稻米¶
　瑞穀一莖兩穂七年西安常山二縣旱田粟米嘉穀一¶
　本之中兩穂三穂四穂者遍於各鄉巡撫(臣/)李衞奏進¶
詔賜大學士九卿等觀看¶
<pb:KR3d0010_WYG_019-25a>¶
¶
<pb:KR3d0010_WYG_019-26a>¶
上諭朕念切民依今歲令各省通行耕耤之禮為百姓祈¶
　求年穀幸邀¶
上天垂鑒雨暘時若中外逺近俱獲豐登且各處皆産嘉¶
　禾以昭瑞應而其尤為罕見者則京師耤田之穀自雙¶
　穂至於十三穂御苑之稻自雙穂至於四穂河南之穀¶
　則多至十有五穂山西之穀則長至一尺六七寸有餘¶
　又畿輔二十七州縣新開稻田共計四千餘頃約收禾¶
　稻二百餘萬石暢茂穎栗且有雙穂三穂之奇廷臣僉¶
<pb:KR3d0010_WYG_019-26b>¶
　云嘉禾為自昔所未有而水田為北地所創見屢詞陳¶
　請宣付史館朕惟古者圖畫豳風於殿壁所以誌重農¶
　務本之心今䝉¶
上天特賜嘉穀養育萬姓實堅實好確有明徵朕祗承之¶
　下感激歡慶著圖頒示各省督撫等朕非誇張以為祥¶
　瑞也朕以誠恪之心仰䝉¶
天鑒諸臣以敬謹之意感召¶
天和所願自兹以往觀覽此圖益加儆惕以修徳為事神¶
<pb:KR3d0010_WYG_019-27a>¶
　之本以勤民為立政之基將見歲慶豐穰人歌樂利則¶
　斯圖之設未必無裨益云¶
　湖廣通志雍正五年江華産嘉禾一莖數穂¶
　甘肅通志雍正五年環縣獻雙岐瑞麥五莖蘭州耤田¶
　産瑞穀自三穂至六穂共十三莖武威耤田産瑞穀自¶
　三穂以至七穂共一百七莖¶
　雍正五年十月十七日内閣奉¶
上諭今歲各省俱産嘉禾頃馬覿伯復奏稱鄂爾坤圖喇¶
<pb:KR3d0010_WYG_019-27b>¶
　地方皆産瑞麥有一莖至十五穂之多㳟進前來廷臣¶
　見之皆以為極邉初墾之地有此上瑞尤為罕覯朕觀¶
　自古聖帝賢王皆専務實心實政不以祥瑞為尚朕深¶
　明此理擯斥虚文而今年各處所産之嘉穀朕之所以¶
　宣示中外者葢因今歲為通行耤田典禮之初即獲感¶
　召¶
天和休嘉普慶如是是以特為表著以明天人感應之理¶
　捷於影響庶期中外諸臣益加誠敬共相儆勉於将來¶
<pb:KR3d0010_WYG_019-28a>¶
　也從前屢頒諭㫖甚明但恐嗣後地方有司未必人人¶
　深悉朕心競尚嘉禾之美名或借端粉飾致有隠匿旱¶
　潦之事而不以上聞者亦未可定著将雍正五年以後¶
　各省田畝産有嘉禾之處俱停其進獻奏聞¶
御批諭㫖雍正六年九月二十六日署理直𨽻總督(臣/)何¶
　世璂協理直𨽻總督(臣/)劉師恕奏通州呈送瑞禾數本¶
　其一莖者穂長一尺五六寸並雙穂三穂以及八九穂¶
　至十三四穂不等¶
<pb:KR3d0010_WYG_019-29a>¶
上諭朕從來不言祥瑞是以從前降㫖自雍正五年以後¶
　各省所産嘉禾俱停其進獻今據貴州巡撫張廣泗奏¶
　稱黔省各屬新闢苗疆今年風雨應時歲登大有所産¶
　稻穀粟米之屬自一莖兩穂至十五六穂不等稻穀每¶
　穂四五百粒至七百粒之多粟米每穂長至二尺有竒¶
　實從來所未見特将瑞穀呈覽並繪圖附進等語朕覽¶
　各種瑞穀碩大堅實迥異尋常不但目所未見實亦耳¶
　所未聞若但見圖畫而未見穀本則人且疑而不信矣¶
<pb:KR3d0010_WYG_019-29b>¶
　又據廣西巡撫金鉷摺奏今年粤西通省豐收十分者¶
　十之九九分者十之一穀價每石自二錢以至三錢二¶
　三分乃粤西未有之事等語朕思古州等處苗蠻界在¶
　黔粤之間自古未通聲教其種類互相讐殺草菅人命¶
　又常越境擾害鄰近之居民刼奪往來之商客以致數¶
　省通衢行旅阻滯迂道然後得逹而内地犯法之匪類¶
　又往往逃竄蔵匿其中此實地方之患不得不為經理¶
　者又總督鄂爾泰籌畫周至調度有方巡撫張廣泗敬¶
<pb:KR3d0010_WYG_019-30a>¶
　謹奉行殫心奮力俾苗衆革面革心抒誠向化地方寕¶
　謐和氣致祥感召¶
天和黔粤二省歲登大稔而黔省磽瘠之區苗彞新闢之¶
　地又蒙¶
天賜瑞穀顯示嘉徵仰見¶
天心以經理苗疆為是特昭瑞應以表封疆大臣之善績¶
　朕心實為慶幸若歸美於朕朕不居也著将張廣泗所¶
　進瑞穀圖交與武英殿繪畫刋刻頒賜各省督撫俾觀¶
<pb:KR3d0010_WYG_019-30b>¶
　覽之共知勉勵¶
御批諭㫖雍正七年五月十八日雲貴廣西總督鄂爾泰¶
　泰報貴州貴陽等十七府州縣俱係十分收成&KR0345;豆有¶
　粒大如栗者豌豆有粒大如榛者尤從來所未有¶
　又雍正七年八月十八日雲貴廣西總督鄂爾泰奏報¶
　各屬晚稻嘉禾自二三穂以上無論高低原隰漢土苗¶
　疆通屬皆同現據呈驗者已不下萬枝而長大稻穂每¶
　穂計米竟至三百餘粒至小米穀穂長大自一尺三四¶
<pb:KR3d0010_WYG_019-31a>¶
　寸至一尺八九寸不等者亦不止萬枝並有一穂上又¶
　生九小穂一莖上竟有二十四穂者¶
　又雍正七年九月十六日貴州巡撫(臣/)張廣泗奏稻穀¶
　自一莖兩三穂起至十五六穂不等其粟米則穂長一¶
　尺四五寸至二尺不等更有稻穀一本三十穂者粟米¶
　一本四十八穂者甚至一穂之上復生為六岐九岐者¶
　敬貯萬八千穂繪具全圖委官領齎恭呈¶
御覽¶
<pb:KR3d0010_WYG_019-31b>¶
　又雍正七年九月十九日廣東總督(臣/)郝玉麟署理廣¶
　東巡撫印務(臣/)傅泰奏恵州府河源縣送到嘉禾四十¶
　八本内一莖二穂者一十四本一莖三穂者二十本一¶
　莖四穂者一十二本一莖五穂者二本¶
　又雍正七年十一月初七日雲貴廣西總督鄂爾泰奏¶
　雲南等府州縣呈送瑞禾瑞穀自一莖十三穂至七八¶
　穂五六穂者一千餘稞貴州稻穀有一莖數穂及穀穂¶
　長至二尺自四百粒以至七百餘粒者小米有一莖二¶
<pb:KR3d0010_WYG_019-32a>¶
十七穂者高粱稗子有一莖十五穂者普安州屬早稻¶
刈穫之後稻根上復生長稻孫仍又吐花結實重有三¶
分收成¶
又雍正九年九月二十六日巡察直𨽻等處農務(臣/)舒¶
喜奏永平府昌黎縣刈穫高粱得一莖四穂高粱四株¶
五穂者二株六穂者二株¶
又雍正十年十一月初四日廣東廵撫(臣/)楊永斌奏各¶
屬送到瑞穀自一莖雙穂以至七穂一本自二穂以至¶
<pb:KR3d0010_WYG_019-32b>¶
一百二十九穂自四五尺以及長至一丈一尺不等¶
四川通志雍正十年四川省城耤田並郫縣耤田内各¶
産嘉禾或三岐三穂或兩岐兩穂¶
　¶
　¶
　¶
　¶
欽定授時通考卷十九¶
