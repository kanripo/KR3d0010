# -*- mode: mandoku-view; -*-
#+TITLE: 欽定授時通考
#+DATE: 2015-08-24 23:03:49.257794
#+PROPERTY: ID KR3d0010
#+PROPERTY: BASEEDITION WYG    
#+PROPERTY: JUAN 卷三十三
<pb:KR3d0010_WYG_033-1a>¶
欽定四庫全書¶
欽定授時通考卷三十三¶
　功作¶
　　耙勞¶
大戴禮夏小正正月農率均田率者循也均田者始除¶
田也言農夫急除田也二月徃耰黍禪禪單也¶
吕氏春秋畝欲廣以平甽欲小以深下得隂上得陽然¶
後咸生熟有耰也必務其培其耰也植植者其生也必¶
<pb:KR3d0010_WYG_033-1b>¶
先其施土也均均者其生也必堅是以畝廣以平則不¶
䘮本¶
鹽鐵論茂木之下無豐草大塊之間無美苗¶
齊民要術耕荒畢以鐡齒&KR1564;&KR1810;再徧耙之¶
又春耕㝷手勞(古曰耰今曰勞/今人亦名曰摩)秋耕待白背勞(春多風/若不㝷)¶
(勞地必虗燥秋田/㙷實㙷勞令地硬)勞欲再(再勞地熟旱/亦保澤也)¶
又速鋒之地恒潤澤而不堅硬乃至冬初常得耕勞不¶
患枯旱若牛力少者但九月十月一勞之¶
<pb:KR3d0010_WYG_033-2a>¶
又自地亢後但所耕地隨向盖之待一段總轉了即横¶
蓋一遍計正月二月兩個月又轉一遍然後納種¶
又毎耕一遍蓋兩遍最後蓋三遍還縱横蓋之¶
又苗既出壟毎一經雨白背時輙以鐡齒&KR1564;&KR1810;縱横耙¶
而勞之¶
陳旉農書種穀必先治田於秋冬即再三深耕之於始¶
春又再三耕耙¶
又五月治地惟要深熟於五更乘露鉏之五七遍即土¶
<pb:KR3d0010_WYG_033-2b>¶
壤滋潤累加糞壅又復鉏轉¶
種蒔直說古農法犁一&KR2469;六今人只知犁深為功不知¶
&KR2469;細為全功&KR2469;功不到土麤不實下種後雖見苗立根¶
在麤土根土不相著不耐旱有懸死蟲咬死乾死等諸¶
病&KR2469;功到土細又實立根在細實土中又碾過根土相¶
著自耐旱不生諸病¶
又凡地除種麥外並宜秋耕先以鐡齒&KR2469;縱横然後插¶
犁細耕隨耕隨勞至地大白背時更&KR2469;兩遍至來春地¶
<pb:KR3d0010_WYG_033-3a>¶
氣透時待日髙復耙四五遍其地爽潤上有油土四指¶
許春雖然無雨至時便可下種¶
農桑通訣凡治田之法犁耕既畢則有耙勞耙有渠疏¶
之義勞有葢磨之功今人呼耙曰渠疏勞曰葢磨皆因¶
其用以名之斫以散撥去芟平土壤也&KR2469;勞之功不至¶
而望禾稼之秀茂實栗難矣凡耕荒畢以鐡齒&KR1564;&KR1810;再¶
徧耙之蓋鐡齒&KR1564;&KR1810;已為之先再用耙&KR1564;&KR1810;而後勞之¶
也今人但耕地畢破其塊墢而後用勞平磨乃為得也¶
<pb:KR3d0010_WYG_033-3b>¶
凡已耕耙欲受種之地非勞不可諺曰耕而不勞不如¶
作暴然耙勞之功非但施於納種之前有用之於種苗¶
之後者耙法令人坐上數以手斷其草草塞齒則傷苗¶
如此令地熟軟易鋤省力此用於種苗之後也南方水¶
田轉畢即耙耙畢即耖故不用勞其耕種陸地者犁而¶
耙之欲其土細再犁再耙後用勞乃無遺功也北方又¶
有所謂撻者與勞相類齊民要術云春耕欲深宜曵重¶
撻今人凡下種耬種後惟用砘車碾之然執耬種者亦¶
<pb:KR3d0010_WYG_033-4a>¶
須要繫輕撻曵之使壟土覆種稍深也或耕過田畝土¶
性虗浮者亦宜撻之打令土實也今當耕種用之故附¶
於耙勞之末然南人未嘗識此葢南北習俗不同故不¶
知用撻之功至於北方逺近之間亦有不同有用耙而¶
不知用勞有用勞而不知用耙亦有不知用撻者今並¶
載之使南北通知隨宜而用無使偏廢然後治田之法¶
可得論其全功也¶
　各種耕耙法¶
<pb:KR3d0010_WYG_033-4b>¶
　　稻¶
汜勝之書種稻春凍解耕反其土¶
齊民要術稻無所緣惟歳易為良選地欲近上流(地無/良薄)¶
(水清則/稻美)先放水十日後曵陸軸十遍(遍數惟/多為良)北土髙原¶
本無陂澤隨隈曲而田者二月氷解地乾燒而耕之仍¶
即下水十日塊既散液持木斫平之畦㽟大小無定須¶
量地宜取水均而已¶
乂旱稻用下田白土勝黒土凡下田停水虗燥則堅垎¶
<pb:KR3d0010_WYG_033-5a>¶
濕則汙泥難治而易荒墝埆而殺種其春耕者殺種尤¶
甚故宜五六月暵之水澇不得納種者九月中復一轉¶
至春種稻萬不失一(春耕者十石收/五葢悞人耳)¶
又凡種下田不問秋夏候水盡地白背時速耕耙勞頻¶
煩令熟(過燥則堅過雨則/泥所以宜速耕)其髙田種者不求極良惟須¶
廢地(過良則苗折/廢地則無草)亦秋耕耙勞令熟¶
又旱稻種即再遍勞其土黒堅强之地種未生前遇旱¶
者欲得牛羊及人履踐之濕則不用一跡入稻既生猶¶
<pb:KR3d0010_WYG_033-5b>¶
欲令人踐壟背(踐者茂而/多實也)每經一雨輙欲耙勞¶
農桑輯要治秧田須殘年開墾待氷凍過則土脉酥來¶
春易平且不生草¶
天工開物凡稻田宜本秋耕墾使宿藁化爛敵糞力一¶
倍一耕之後勤者再耕三耕然後施耙則土質勻碎而¶
其中膏脉釋化也凡人力窮者兩人以扛懸耜項背相¶
望而起土兩人竟日敵一牛之力若耕後牛窮製成磨¶
耙兩人肩手磨軋一日敵三牛之力¶
<pb:KR3d0010_WYG_033-6a>¶
田家五行種稻須犁耙三四遍¶
　　粱秫¶
齊民要術粱秫並宜薄地(地良多/雉尾)燥濕之宜耙勞之法¶
一同穀苗¶
羣芳譜粱種地欲肥耕欲細欲深秋耕更佳先耙後種¶
種後旋以碌碡碾令土堅¶
又蜀秫宜卑下地¶
農桑通訣薥秫宜下土¶
<pb:KR3d0010_WYG_033-6b>¶
　　黍¶
齊民要術凡黍穄田新開荒為上大豆底為次穀底為¶
下地必欲熟(再轉乃佳若春夏耕/者下種後再勞為良)¶
又種黍地刈黍子即耕兩遍¶
又苗生隴平即宜耙勞¶
　　稷¶
齊民要術凡榖田(榖粟也粟榖五榖之總名然今/人専以稷為榖隨俗名之耳)菉豆¶
小豆底為上麻黍胡麻次之蕪青大豆為下(常見𤓰底/不減菉豆)¶
<pb:KR3d0010_WYG_033-7a>¶
(本既不論/聊復寄之)穀田必須歲易(䬇子則秀多/而收薄矣)¶
陳旉農書種粟必碾以轆軸則地𦂳實科本鬯茂¶
　　麥¶
齊民要術大小麥皆須五月六月暵地(不暵地而種者/其收薄崔寔曰)¶
(五月一日/蕃麥旧也)穬麥非良地則不須種(薄地徒勞種而必不/收凡種穬麥髙下田)¶
(皆得用但必/須良熟耳)小麥宜下種(歌曰髙田種小麥稴穇不成/穗徐光啟曰北方有水處即)¶
(髙地種之亦可灌也南/方下地種之又畏濕)¶
又凡種小麥地以五月内耕一遍看乾濕轉之耕三遍¶
<pb:KR3d0010_WYG_033-7b>¶
為度¶
種樹書種麥之法土欲細溝欲深耙欲輕¶
法天生意六月初旬五更時乘露未乾陽氣在下耕地¶
牛得其凉耕過稀種菉豆七月間豆有花犁翻豆秧入¶
地麥苗易茂¶
農政全書種大麥旱稻收割畢將田鋤成行隴令四畔¶
溝洫通水¶
又耕種麥地俱須晴天若雨中耕種令土堅垎麥不易¶
<pb:KR3d0010_WYG_033-8a>¶
長南方種大小麥最忌水濕毎人一日只令鋤六分要¶
極細作隴如龜背冬月宜清理麥溝令深直㵼水即春¶
雨易洩不浸麥根理溝時一人先運鋤將溝中土耙墾¶
鬆細一人隨後持鍬鍬土勻布畦上溝泥既肥麥根益¶
深矣¶
　　豆¶
齊民要術大豆地不求熟(秋鋒之地即摘種地/過熟者苗茂而實少)刈訖則¶
速耕(大豆怕雨秋/不耕則無澤)種茭者用麥底用子漫散訖犁細淺¶
<pb:KR3d0010_WYG_033-8b>¶
㽟而勞之(旱則糞堅葉落稀則苗/莖不髙深則土厚不生)若澤多者先深耕訖¶
逆垈擲豆然後勞之(澤少則否為/其浥鬱不生)¶
又小豆大率用麥底然恐小晚有地者常須兼留去歲¶
榖下以擬之熟耕耬下以為良澤多者耬耩漫擲而勞¶
之(未生白背/勞之極怪)漫擲犁㽟次之&KR0008;種為下牛力若少得待¶
春耕亦得&KR0008;種凡大小豆生既布葉皆得用鐵齒&KR1564;&KR1810;¶
縱横耙而勞之¶
　　脂麻¶
<pb:KR3d0010_WYG_033-9a>¶
齊民要術胡麻宜白地種散子空曵勞(勞上加人則/土厚不生)¶
羣芳譜種植須肥地荒地亦可¶
　　蕎麥¶
農桑輯要凡蕎麥五月耕經三十五日草爛得轉並種¶
耕三遍假如耕地三遍即三重著子¶
　　耙勞具各圖說¶
　　　人耙方耙¶
　　　耖¶
<pb:KR3d0010_WYG_033-9b>¶
　　　勞¶
　　　碌碡¶
　　　礰礋¶
　　　拖車¶
　　　田盪¶
　　　刮板¶
　　　平板¶
　　　梧桐角¶
<pb:KR3d0010_WYG_033-10a>¶
¶
<pb:KR3d0010_WYG_033-11a>¶
　　耙圖說¶
耙又作爬又謂渠䟽桯長可五尺濶約四寸兩桯相離¶
五寸許其桯上相間各鑿方竅以内木齒齒長六寸許¶
其桯兩端木括長可尺三前稍微昂穿兩挶以繫牛輓¶
鈎索此方耙也又有人字耙鑄鐡為齒齊民要術謂之¶
鐵齒&KR1564;&KR1810;凡耙田人立其上入土則深又當於耙頭不¶
時跂足閃去所擁草木根荄水陸俱必用之¶
<pb:KR3d0010_WYG_033-12a>¶
　　耖圖說¶
耖疏通田泥器也髙可三尺許廣可四尺上有横柄下¶
有列齒以兩手按之前用畜力輓行一耖用一人一牛¶
有作連耖二人二牛特用於大田見功又速耕耙而後¶
用此泥壤始熟矣¶
<pb:KR3d0010_WYG_033-13a>¶
　　勞圖說¶
勞無齒耙也耙梃之間用條木編之以摩田也耕者隨¶
耕隨勞又看乾濕何如務使田平而土潤與耙頗異耙¶
有渠疏之義勞有盖摩之功也今名勞曰摩又名盖凡¶
以耕耙欲受種之地非勞不可¶
<pb:KR3d0010_WYG_033-14a>¶
　　磟碡圖說¶
磟碡又作䃙碡字皆從石恐本用石也然北方多以石¶
南人用木盖水陸異用亦各從其宜也其制長可三尺¶
大小不等或木或石刋木括之中受簨軸以利旋轉又¶
有不觚稜混而圓者謂混軸俱用畜力挽行以人牽傍¶
&KR0008;打田疇土磈易為破爛及碾捍場圃間麥禾即脫浮¶
穂水陸通用之¶
<pb:KR3d0010_WYG_033-15a>¶
　　礰礋圖說¶
礰礋又作&KR2671;礋與磟碡之制同但外有列齒獨用於水¶
田破塊滓溷泥塗也¶
<pb:KR3d0010_WYG_033-16a>¶
　　拖車圖說¶
拖車即拖脚車也以脚木二莖長可四尺前頭微昂上¶
立四簨以横木括之濶約三尺髙及二尺用載農具及¶
芻種等物以徃耕所有就上覆草為舍取蔽風雨耕牛¶
輓行以代輪也¶
<pb:KR3d0010_WYG_033-17a>¶
　　田盪圖說¶
田盪均田器也用叉木作柄長六尺前貫横木五尺許¶
田方耕耙尚未勻熟須用此噐平著其上盪之使水土¶
相和凹凸各平則易為秧蒔農書種植篇云凡水田渥¶
漉精熟然後踏糞入泥盪平田靣乃可撒種此亦盪之¶
用也夫田盪與耘盪之盪字同音異所用亦各不類因¶
辯及之¶
<pb:KR3d0010_WYG_033-18a>¶
　　刮板圖說¶
刮板剗土具也用木板一葉濶二尺許長則倍之或煆¶
鐵為舌板後釘木直二莖髙出板上概以横柄板之兩¶
傍係一鐵鐶以鐶拽索兩手推按或人或畜輓行以剗¶
壅脚土凡修閘壩起堤防塡汙坎積丘垤均土壤治畦¶
埂疊場圃聚子粒擁糠籺除瓦礫俱可用然農家之事¶
居多也¶
<pb:KR3d0010_WYG_033-19a>¶
　　平板圖說¶
平板平摩種秧泥田器也用滑面水板長廣相稱上置¶
兩耳繋索連軛駕牛或人拖之摩田須平方可受種既¶
得放水浸漬勻停秧出必齊田家或仰坐凳代之終非¶
本噐¶
<pb:KR3d0010_WYG_033-20a>¶
　　梧桐角圖說¶
梧桐角浙東諸鄉農家兒童以春月捲梧桐為角吹之¶
聲遍田野前人有村南村北梧桐角山後山前白菜花¶
之句狀時景也則知此制已久但故俗相傳不知所自¶
蓋音樂主和寓之於物以假聲韻所以感陽舒而蕩隂¶
鬱道天時而達人事則人與時通物隨氣化非直為戲¶
樂也¶
　¶
<pb:KR3d0010_WYG_033-20b>¶
　¶
　¶
　¶
　¶
　¶
　¶
　¶
欽定授時通考卷三十三¶
