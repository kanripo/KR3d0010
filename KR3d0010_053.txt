# -*- mode: mandoku-view; -*-
#+TITLE: 欽定授時通考
#+DATE: 2015-08-24 23:03:49.710677
#+PROPERTY: ID KR3d0010
#+PROPERTY: BASEEDITION WYG    
#+PROPERTY: JUAN 卷五十三
<pb:KR3d0010_WYG_053-1a>¶
　欽定四庫全書¶
　欽定授時通考卷五十三¶
　　勸課¶
　　本朝重農¶
　　　織圖目録¶
　　　　浴蠶　　二眠　　三眠　大起¶
　　　　捉績　　分箔　　採桑　上簇¶
　　　　炙箔　　下簇　　擇繭　窖繭¶
<pb:KR3d0010_WYG_053-1b>¶
　　　　　練絲　蠶蛾　祀謝　緯　織　絡絲¶
　　　　　經　　染色　攀花　剪帛　成衣¶
　　　　織第一　浴蠶¶
聖祖仁皇帝御製¶
　豳風曾著授衣篇蠶事初興穀雨天更考公桑傳禮制¶
　先宜浴種向晴川¶
世宗憲皇帝御製¶
　門多楊桞風溪漲桃花水村酒醖羊羔春閨浴蠶子纎¶
<pb:KR3d0010_WYG_053-2a>¶
　纎弄翠盆戢戢蠕香紙雪繭與冰絲婦功從此始¶
高宗純皇帝御製恭和¶
聖祖仁皇帝原韻¶
　曾讀豳風七月篇遲遲日影麗光天新蠶未起先宜浴¶
　盆滿明波人滿川¶
　皇帝御製¶
　衣裳始上古教織自西陵考禮婦功重浴蠶績事興化¶
　生喜温暖澣濯避嚴凝盆漾柴灰水匀齊時可乗¶
<pb:KR3d0010_WYG_053-3a>¶
　¶
　¶
　¶
　¶
　¶
　¶
　¶
　¶
<pb:KR3d0010_WYG_053-3b>¶
　　　織第二¶
　　　　二眠¶
聖祖仁皇帝御製¶
　柔桑初剪緑參差陌上歸來日正遲村舍家家簾幕靜¶
　春蠶新長再眠時¶
世宗憲皇帝御製¶
　百舌鳥初鳴再眠蠶在箔陌桑青已柔隄草緑猶弱正¶
　宜旭日和惟恐春寒作媍忙兒不知棗栗頻啼索¶
<pb:KR3d0010_WYG_053-4a>¶
高宗純皇帝御製恭和¶
聖祖仁皇帝原韻¶
　女桑揺緑葉參差曉起人慵欲採遲雙燕入簾春晝靜¶
　再眠恰是仲春時¶
　皇帝御製¶
　治室務精潔初生連蟻微布筐置槌架移箔捲簾幃頻¶
　以柔桑飼毋勞纎手揮二眠須静待色變候無違¶
<pb:KR3d0010_WYG_053-5a>¶
　¶
　¶
　¶
　¶
　¶
　¶
　¶
　¶
<pb:KR3d0010_WYG_053-5b>¶
　　　織第三¶
　　　　三眠¶
聖祖仁皇帝御製¶
　紅女勤劬日載陽鳴鳩拂羽恰條桑只因三卧蠶將老¶
　剪燭頻看夜未央¶
世宗憲皇帝御製¶
　春風拂簾櫳春露繁桑柘遶箔理三眠燒燈遶五夜大¶
　姑席未安小姑梳未暇喔喔唱隣雞提筐邀比舍¶
<pb:KR3d0010_WYG_053-6a>¶
高宗純皇帝御製恭和¶
聖祖仁皇帝原韻¶
　淑景頻催喜載陽微行歩歩採條桑三眠三起新蠶老¶
　篝火看時夜未央¶
　皇帝御製¶
　已近清和月黄花映箔初三眠宜少飼一罅不令疎晝¶
　夜功無閒平匀葉有餘挑燈頻體驗勤視寸心舒¶
<pb:KR3d0010_WYG_053-7a>¶
　¶
　¶
　¶
　¶
　¶
　¶
　¶
　¶
<pb:KR3d0010_WYG_053-7b>¶
　　　織第四¶
　　　　大起¶
聖祖仁皇帝御製¶
　春深處處掩茅堂滿架吳蠶婦子忙料得今年收繭倍¶
　氷絲雪縷可盈筐¶
世宗憲皇帝御製¶
　今春寒暖匀南陌條桑好箔上葉憂稀枝頭採戒早不¶
　知春幾多但覺蠶欲老阿誰紅粉粧㝷芳踏堤草¶
<pb:KR3d0010_WYG_053-8a>¶
高宗純皇帝御製恭和¶
聖祖仁皇帝原韻¶
　春光荏苒去堂堂無那黄鶯一日忙箔上吳蠶方大起¶
　氷絲色映緑筠筐¶
　皇帝御製¶
　倐度三眠序脱膚大起時足腸盈衆箔健食藴千絲心¶
　已隨春老室湏向暖移桑乾飼無歇奚用露華滋¶
<pb:KR3d0010_WYG_053-9a>¶
　¶
　¶
　¶
　¶
　¶
　¶
　¶
　¶
<pb:KR3d0010_WYG_053-9b>¶
　　　織第五¶
　　　　捉績¶
聖祖仁皇帝御製¶
　連宵食葉正紛紛風雨聲喧隔戸聞喜見新蠶瑩似玉¶
　燈前檢㸃最辛勤¶
世宗憲皇帝御製¶
　生熟乃有時老嫩莫紛糅恐煩姑與嫜服勞夜繼晝松¶
　火發瓦盆星芒射階霤次第了架頭怱忙顧童幼¶
<pb:KR3d0010_WYG_053-10a>¶
高宗純皇帝御製恭和¶
聖祖仁皇帝原韻¶
　蠶筐髙下架頭紛食葉聲煩似雨聞捉績欣看光練練¶
　一家婦女共辛勤¶
　皇帝御製¶
　欲老食偏健雨聲隔戸聞炙盆火湏熟捉績視宜勤減¶
　飼絲將足依時箔欲分練光瑩似玉珍惜勿紛紜¶
<pb:KR3d0010_WYG_053-11a>¶
　¶
　¶
　¶
　¶
　¶
　¶
　¶
　¶
<pb:KR3d0010_WYG_053-11b>¶
　　　織第六¶
　　　　分箔¶
聖祖仁皇帝御製¶
　愛逢晴日映疎簾新緑如雲葉漸添天氣晴和蠶事廣¶
　移筐分箔徧茅檐¶
世宗憲皇帝御製¶
　新燕掠風輕新蠶偕日長分箔天氣暄食葉雨聲響少¶
　媍採林間倦歸歇陌上門前桑騷騷黄雲接青壤¶
<pb:KR3d0010_WYG_053-12a>¶
高宗純皇帝御製恭和¶
聖祖仁皇帝原韻¶
　柳絮飛時晝下簾柔桑蘩細食徐添却憑纎手為分箔¶
　未暇朝餐日過檐¶
　皇帝御製¶
　春深益滋長薄箔遍分藏眠起驗無舛衆多虞有妨迴¶
　環結萑葦高下置槃筐充楝皆排架頻年喜美穰¶
<pb:KR3d0010_WYG_053-13a>¶
　¶
　¶
　¶
　¶
　¶
　¶
　¶
　¶
<pb:KR3d0010_WYG_053-13b>¶
　　　織第七¶
　　　　採桑¶
聖祖仁皇帝御製¶
　桑田雨足葉蕃滋恰是春蠶大起時負莒攜筐紛笑語¶
　戴鵀飛上最高枝¶
世宗憲皇帝御製¶
　清和天氣佳比戸採桑急瀼瀼零露繁冉冉緑隂濕髙¶
　柯學猱升落葚教兒拾昨摘滿籠歸姑猶嗔不給¶
<pb:KR3d0010_WYG_053-14a>¶
高宗純皇帝御製恭和¶
聖祖仁皇帝原韻¶
　墻畔青條著雨滋繁隂初覆葉齊時春深八繭蠶争餧¶
　稚子攜筐上緑枝¶
　皇帝御製¶
　採葉供蠶食季春碧滿林桑柔鋪有䕃絲老結無心筐¶
　負條㣲折鈎輕幹未侵芳郊甘澤洽落葚小童尋¶
<pb:KR3d0010_WYG_053-15a>¶
　¶
　¶
　¶
　¶
　¶
　¶
　¶
　¶
<pb:KR3d0010_WYG_053-15b>¶
　　　織第八¶
　　　　上簇¶
聖祖仁皇帝御製¶
　頻執纎筐不厭疲久忘膏沐與調飢今朝士女歡顔色¶
　看我氷蠶作繭時¶
世宗憲皇帝御製¶
　東隣催早耕西舍呼浸穀花殘蜀鳥啼春老吳蠶熟蚑¶
　蚑鞠雪腰盈盈皤絲腹剪草架初齊女郎看上簇¶
<pb:KR3d0010_WYG_053-16a>¶
高宗純皇帝御製恭和¶
聖祖仁皇帝原韻¶
　覔樹㝷枝手足疲柔桑采采飼蠶飢今朝報道新抽繭¶
　老幼羣欣上簇時¶
　皇帝御製¶
　絲腸欣旣足通體現晶瑩布箔必稠密編茅務穏平簇¶
　登草匀揷網入繭徐成善育闗豐儉審宜貴致精¶
<pb:KR3d0010_WYG_053-17a>¶
　¶
　¶
　¶
　¶
　¶
　¶
　¶
　¶
<pb:KR3d0010_WYG_053-17b>¶
　　　織第九¶
　　　　炙箔¶
聖祖仁皇帝御製¶
　蠶性由來苦畏寒深垂簾幕夜將闌爐頭更爇松明火¶
　老媪殷勤日探看¶
世宗憲皇帝御製¶
　温扇花信風寒醸麥秋雨葭簾張蠏舍松盆暖蠶戸香¶
　生雪繭明光吐銀絲縷門忌少人蹤語燕喧衡宇¶
<pb:KR3d0010_WYG_053-18a>¶
高宗純皇帝御製恭和¶
聖祖仁皇帝原韻¶
　重簾不捲畏風寒猶爇松明向夜闌皚雪霏霏堆滿箔¶
　殷勤弱女把燈看¶
　皇帝御製¶
　隂寒釀梅雨比戸下帷簾箔上繭将作爐頭炭漸添含¶
　生緣避冷本性豈趨炎緩炙休過燥功宜晝夜兼¶
<pb:KR3d0010_WYG_053-19a>¶
　¶
　¶
　¶
　¶
　¶
　¶
　¶
　¶
<pb:KR3d0010_WYG_053-19b>¶
　　　織第十¶
　　　　下簇¶
聖祖仁皇帝御製¶
　自昔蠶繅重婦功曾聞獻繭在深宫披圖喜見纍纍滿¶
　茅屋清光積雪同¶
世宗憲皇帝御製¶
　前月浴新蠶今日摘新繭浴蠶柳葉纎摘繭柳綿捲膏¶
　沐曾未施風光覺潛轉隣曲慰勞來懽情一共展¶
<pb:KR3d0010_WYG_053-20a>¶
高宗純皇帝御製恭和¶
聖祖仁皇帝原韻¶
　獻繭由來重女功繪圖今見列璇宫¶
聖人不為丹青美玉穀珠絲此意同¶
　皇帝御製¶
　鄰里欣相賀家家蠶事成匀圓雪光皎錯落玊輝瑩下¶
　簇分多寡聚籠衡重輕用功常不懈始得萬絲盈¶
<pb:KR3d0010_WYG_053-21a>¶
　¶
　¶
　¶
　¶
　¶
　¶
　¶
　¶
<pb:KR3d0010_WYG_053-21b>¶
　　　織第十一¶
　　　　擇繭¶
聖祖仁皇帝御製¶
　氷繭方看作素紈重綿亦藉禦深寒就中自有因材法¶
　揀取筐間次第觀¶
世宗憲皇帝御製¶
　傾筐香雪明擇繭檐日上大半作絲綸三分充綿纊囑¶
　嫗理從容擇慣知瘠壯所慮梅雨過插秧趁溪漲¶
<pb:KR3d0010_WYG_053-22a>¶
高宗純皇帝御製恭和¶
聖祖仁皇帝原韻¶
　弱繭何時成綺紈拮据冀免一身寒八蠶獨蛹還須擇¶
　几上分明取次觀¶
　皇帝御製¶
　衆繭湏精擇因材用不同化蛾作佳種排箔引凉風首¶
　選織絍美次供綿絮充由來無棄物器使在虚衷¶
<pb:KR3d0010_WYG_053-23a>¶
　¶
　¶
　¶
　¶
　¶
　¶
　¶
　¶
<pb:KR3d0010_WYG_053-23b>¶
　　　織第十二¶
　　　　窖繭¶
聖祖仁皇帝御製¶
　一年蠶事已成功歴數從前屬女紅聞說及時還窖繭¶
　荷鋤又在緑隂中¶
世宗憲皇帝御製¶
　挽袖解長裙香汗濕紅頰農事委良人蠶功獨在妾層¶
　層下簇完勞勞窖繭接作苦感天公氷雪滿箱篋¶
<pb:KR3d0010_WYG_053-24a>¶
高宗純皇帝御製㳟和¶
聖祖仁皇帝原韻¶
　春日遲遲執婦功何心愛戀牡丹紅繭成好向村頭窖¶
　荷插攜兒緑蔭中¶
　皇帝御製¶
　藏繭置深甕沿堤荷揷從布桐看曡曡鋪簣襯重重窖¶
　地鹽微摻理原泥密封出繰待七日潤澤倍鮮穠¶
<pb:KR3d0010_WYG_053-25a>¶
　¶
　¶
　¶
　¶
　¶
　¶
　¶
　¶
<pb:KR3d0010_WYG_053-25b>¶
　　　織第十三¶
　　　　練絲¶
聖祖仁皇帝御製¶
　炊煙處處繞柴籬翠釡香生煮繭時無限經綸從此出¶
　盆頭喜色動雙眉¶
世宗憲皇帝御製¶
　煙流矮屋青水汲前溪潔掉車若捲風暎釡如翻雪絲¶
　頭入手長左右旋轉忙軋軋聽交響行人聞繭香¶
<pb:KR3d0010_WYG_053-26a>¶
高宗純皇帝御製恭和¶
聖祖仁皇帝原韻¶
　煑繭吹煙颺短籬絲腸纍纍練成時探湯試展纎纎手¶
　那聽枝頭叫畫眉¶
　皇帝御製¶
　離坎功相濟經綸展藴藏瑩瑩翻釡燦軋軋轉車忙撥¶
　緒箸抽繭繅絲手探湯工夫漸成熟隔牖挹清香¶
<pb:KR3d0010_WYG_053-27a>¶
　¶
　¶
　¶
　¶
　¶
　¶
　¶
　¶
<pb:KR3d0010_WYG_053-27b>¶
　　　織第十四¶
　　　　蠶蛾¶
聖祖仁皇帝御製¶
　蛾兒布子如金粟水際分飛任所之莫令繭絲遺利盡¶
　來年留作授衣資¶
世宗憲皇帝御製¶
　隣始通往來暫時解忙促出繭影翩翩翅光膩粉沃秧¶
　苗已抽青桑葉再見緑送蛾須水邊流傳笑農俗¶
<pb:KR3d0010_WYG_053-28a>¶
高宗純皇帝御製恭和¶
聖祖仁皇帝原韻¶
　蠶蛾絲淨方生子送向溪頭任所之更願明春歸舍早¶
　今年已是去年資¶
　皇帝御製¶
　揀擇作新種槌箱紙四圍子生勤覆養蛾化任分飛蕩¶
　漾隨楊陌翩翻傍葦磯如山復如粟珍䕶待春歸¶
<pb:KR3d0010_WYG_053-29a>¶
　¶
　¶
　¶
　¶
　¶
　¶
　¶
　¶
<pb:KR3d0010_WYG_053-29b>¶
　　　織第十五¶
　　　　祀謝¶
聖祖仁皇帝御製¶
　勞勞拜簇祭神桑喜得絲成願已償自是西陵功德盛¶
　萬年衣被澤無疆¶
世宗憲皇帝御製¶
　豐祀報先蠶灑庭佇來格釃酒注罇罍獻絲當圭璧堂¶
　下趨妻孥堂上拜主伯神惠乞來年盈箱賜倍獲¶
<pb:KR3d0010_WYG_053-30a>¶
高宗純皇帝御製恭和¶
聖祖仁皇帝原韻¶
　年年勞苦事耕桑及早還將租税償今日蠶成䖍祀謝¶
　西陵功德戴無疆¶
　皇帝御製¶
　蠶成申報祀䖍謝望豐穰天駟輝騰逈西陵澤衍長香¶
　昇陳滿几絲獻祝盈箱衣被免寒凍抒誠遍里鄉¶
<pb:KR3d0010_WYG_053-31a>¶
　¶
　¶
　¶
　¶
　¶
　¶
　¶
　¶
<pb:KR3d0010_WYG_053-31b>¶
　　　織第十六¶
　　　　緯¶
聖祖仁皇帝御製¶
　緑隂掩映野人家每到蠶時静不譁一自夏初成繭後¶
　籬邊新聽響繅車¶
世宗憲皇帝御製¶
　盈盈緯車婦荆布事素樸絲絲理到頭的的出新濯心¶
　忙不遑食腕倦何曾覺忽聽歸鴉啼斜陽掛屋角¶
<pb:KR3d0010_WYG_053-32a>¶
高宗純皇帝御製恭和¶
聖祖仁皇帝原韻¶
　蠶繅輪捲遍千家午静人慵鳥語譁浸緯欣看供織作¶
　阿香軋軋轉雷車¶
　皇帝御製¶
　横絲互旋轉紡績用功初錢眼貫成緒繅星引就車周¶
　迴繳樞速圍繞度筒徐次第法精細從兹杼柚舒¶
<pb:KR3d0010_WYG_053-33a>¶
　¶
　¶
　¶
　¶
　¶
　¶
　¶
　¶
<pb:KR3d0010_WYG_053-33b>¶
　　　織第十七¶
　　　　織¶
聖祖仁皇帝御製¶
　從來蠶績女功多當念勤劬惜綺羅織婦絲絲經手做¶
　夜寒猶自未停梭¶
世宗憲皇帝御製¶
　一梭復一梭頻擲青燈側豔豔機上花朶朶手中織嬌¶
　女眠齁齁秋蟲語唧唧檐頭月漸髙紙忩明曉色¶
<pb:KR3d0010_WYG_053-34a>¶
高宗純皇帝御製恭和¶
聖祖仁皇帝原韻¶
　織女工夫午夜多莫將容易著絲羅銀蘭照處方成寸¶
　已自循環擲萬梭¶
　皇帝御製¶
　作帛織機始宵燈照戸阿堅持寸心靜不覺萬絲多綜¶
　躡難停杼縱横頻擲梭七襄紀小雅光彩燭星河¶
<pb:KR3d0010_WYG_053-35a>¶
　¶
　¶
　¶
　¶
　¶
　¶
　¶
　¶
<pb:KR3d0010_WYG_053-35b>¶
　　　織第十八¶
　　　　絡絲¶
聖祖仁皇帝御製¶
　無衣卒歳早關情寒氣催人蟋蟀聲茅屋疎籬秋夜永¶
　短檠相對絡絲成¶
世宗憲皇帝御製¶
　紅女亦頗勞凄然當戸歎燈昏絡素絲籰重困柔腕纎¶
　纎鬢影寒沈沈夜氣半妾心不敢忙心忙絲緒亂¶
<pb:KR3d0010_WYG_053-36a>¶
高宗純皇帝御製恭和¶
聖祖仁皇帝原韻¶
　秋惹深閨無限情可堪蟋蟀送寒聲玉關萬里征夫遠¶
　惆悵新絲絡不成¶
　皇帝御製¶
　繳軖(音/劻)繼張柅絲縷勿縈紆牽引絡於籰貫穿度自莩¶
　挑燈宵正永轉軸腕忘劬力作休言倦計功課小姑¶
<pb:KR3d0010_WYG_053-37a>¶
　¶
　¶
　¶
　¶
　¶
　¶
　¶
　¶
<pb:KR3d0010_WYG_053-37b>¶
　　　織第十九¶
　　　　經¶
聖祖仁皇帝御製¶
　織絍精勤有季蘭牽絲分理織羅紈鳴機來往桑林裏¶
　已作吳綃匹練看¶
世宗憲皇帝御製¶
　昨為籰上絲今作軸中經均匀細分理珍重相叮嚀君¶
　看千萬縷始成丈尺絹城市紈袴兒辛苦何嘗見¶
<pb:KR3d0010_WYG_053-38a>¶
高宗純皇帝御製恭和¶
聖祖仁皇帝原韻¶
　砌下風飄待女蘭新絲經理欲成紈安排頭緒分長短¶
　約伴同來仔細看¶
　皇帝御製¶
　層層排絡籰上架徃來牽衆縷有條貫一心善斡旋鳴¶
　機得頭緒運軸自綿延綸綍應加愼如絲勿妄宣¶
<pb:KR3d0010_WYG_053-39a>¶
　¶
　¶
　¶
　¶
　¶
　¶
　¶
　¶
<pb:KR3d0010_WYG_053-39b>¶
　　　織第二十¶
　　　　染色¶
聖祖仁皇帝御製¶
　凝膏比潔絡新絲傳得新方色陸離一代文明資賁飾¶
　須教五采備彰施¶
世宗憲皇帝御製¶
　深淺練縓纁蒼黄運巧智把絲曬柴荆臨風含綺思煥¶
　然五色紛爛若雲霞熾好語付機工金梭織錦字¶
<pb:KR3d0010_WYG_053-40a>¶
高宗純皇御製恭和¶
聖祖仁皇帝原韻¶
　經緯功成尚染絲晴光萬縷燦離離天工奪處關人巧¶
　棚上還看五色施¶
　皇帝御製¶
　絲成皆潔白染練焕縑緗璀璨萬條理陸離五采彰雲¶
　霞昭賁飾黼黻佐文章朱綠元黄備含輝咸質良¶
<pb:KR3d0010_WYG_053-41a>¶
　¶
　¶
　¶
　¶
　¶
　¶
　¶
　¶
<pb:KR3d0010_WYG_053-41b>¶
　　　織第二十一¶
　　　　攀花¶
聖祖仁皇帝御製¶
　巧樣爭傳濯錦紋堪憐織女最殷勤雲章霞綵娛人意¶
　自著㝷常縞布裙¶
世宗憲皇帝御製¶
　織絹當織長挽花要挽雙緒繁勞玉腕梭冷燼銀缸新¶
　樣勝吳綾斜文賽蜀錦成匹落誰家詎忍裁衾枕¶
<pb:KR3d0010_WYG_053-42a>¶
高宗純皇帝御製恭和¶
聖祖仁皇帝原韻¶
　簇簇堆成錦繡紋攀花鬭巧最精勤堪憐織女深秋裏¶
　纔著新縫素布裙¶
　皇帝御製¶
　巧擅女工首雲章繪素綈緯經合樞紐心手應髙低運¶
　掌絲無舛擲梭花漸提織成由意匠何處覓端倪¶
<pb:KR3d0010_WYG_053-43a>¶
　¶
　¶
　¶
　¶
　¶
　¶
　¶
　¶
<pb:KR3d0010_WYG_053-43b>¶
　　　織第二十二¶
　　　　剪帛¶
聖祖仁皇帝御製¶
　手把齊紈氷雪清秋衣欲製重含情逡廵莫漫施刀尺¶
　萬縷千絲織得成¶
世宗憲皇帝御製¶
　千絲復萬絲成帛良非偶握尺重含情欲剪頻低首紅¶
　分的的桃青擘柔柔柳但免舅姑寒妾單亦何醜¶
<pb:KR3d0010_WYG_053-44a>¶
高宗純皇帝御製恭和¶
聖祖仁皇帝原韻¶
　溪尾如藍秋水清裁衣寄逺重闗情金刀欲下躊躇意¶
　絲縷皆從素手成¶
　皇帝御製¶
　帛成良不易欲剪復低徊珍惜勞心製奚容信手裁乍¶
　看千縷合倐見百花開尺寸休輕棄都從辛苦來¶
<pb:KR3d0010_WYG_053-45a>¶
　¶
　¶
　¶
　¶
　¶
　¶
　¶
　¶
<pb:KR3d0010_WYG_053-45b>¶
　　　織第二十三¶
　　　　成衣¶
聖祖仁皇帝御製¶
　已成束帛又縫紉始得衣裳可庇身自昔宫庭多澣濯¶
　總憐蠶織重勞人¶
世宗憲皇帝御製¶
　九月届授衣縫紉難容緩戔戔逐剪裁楚楚稱長短刀¶
　尺迎風寒𤣥黄委雲滿帝力併天時農蠶慰飽暖¶
<pb:KR3d0010_WYG_053-46a>¶
高宗純皇帝御製恭和¶
聖祖仁皇帝原韻¶
　戔戔束帛費縫紉只為祁寒事切身¶
聖主憂勤圖畫裏宵衣永庇萬方人¶
　皇帝御製¶
　已届授衣候成裳庶庇身剪裁度修短鍼綫細縫紉無¶
　褐憐昏墊忍飢厪苦貧農桑郅治本題繪憫黎民¶
<pb:KR3d0010_WYG_053-47a>¶
　¶
　¶
　¶
　¶
　¶
　¶
　¶
　¶
<pb:KR3d0010_WYG_053-47b>¶
　¶
　¶
　¶
　¶
　¶
　¶
　¶
欽定授時通考卷五十三¶
