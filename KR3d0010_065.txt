# -*- mode: mandoku-view; -*-
#+TITLE: 欽定授時通考
#+DATE: 2015-08-24 23:03:49.949131
#+PROPERTY: ID KR3d0010
#+PROPERTY: BASEEDITION WYG    
#+PROPERTY: JUAN 卷六十五
<pb:KR3d0010_WYG_065-1a>¶
欽定四庫全書¶
欽定授時通考卷六十五¶
　農餘¶
　　果三¶
　　　荔支(錦荔支/)¶
　　　龍眼(山龍眼/)　(龍荔/)¶
　　　橘¶
　　　柑(佛手柑/)¶
<pb:KR3d0010_WYG_065-1b>¶
　　　橙¶
　　　香櫞¶
　　　金橘(金豆/)¶
　　　柚(枳/)　(枸橘/)¶
　　　橄欖(木威/)　(餘甘子/)¶
　　　椰子¶
　　　無花果¶
　　　文官果¶
<pb:KR3d0010_WYG_065-2a>¶
¶
<pb:KR3d0010_WYG_065-3a>¶
　　荔支¶
荔支一名丹荔一名離支樹高數丈自徑尺至於合抱¶
形團圞如帷盖葉如冬青緑色蓬蓬四時常茂花青白¶
開於二三月状如橘又若冠之㽔緌五六月結實喜雙¶
状如初生松毬核如熟蓮子殻有皺紋如羅生青熟紅¶
肉淡白如肪玉味甘多汁夏至將中翕然俱赤大樹每¶
下子百斛五六月盛熟時彼地皆燕㑹其下雖多食亦¶
不傷人覺熱以蜜漿解之或以殻浸水飲亦佳初出嶺¶
<pb:KR3d0010_WYG_065-3b>¶
南及巴中今閩之泉福漳興蜀之嘉蜀渝涪及二廣州¶
郡皆有之以閩中為第一蜀次之嶺南為下其類有陳¶
紫(出著作郎陳琦家品為第一譜云其樹晚熟其實廣/上而圓下大可徑寸有五分香氣清逺色澤鮮紫殻)¶
(薄而平瓤厚而瑩膜如桃花紅核如丁香母剝之凝如/水精食之消如絳雪其味之至不可得而名状也荔支)¶
(以甘為味雖百千樹莫有同者過甘與淡失味之中惟/陳紫之於色味香自拔其類此所以為天下第一凡荔)¶
(支皮膜形色一有類陳紫則已為中品若夫皮厚尖刺/肌理黄色附核而赤食之有查食已而澀雖無酢味自)¶
(亦下/等矣)大紫(種似陳紫/實大過之)小陳紫(實比陳紫差小又時/有&KR2510;核者因而得名)方紅¶
(徑可二寸色味俱美歲生一二百/顆而已出興化屯田郎中方臻家)宋公荔支(實如陳紫/而小甘美)¶
<pb:KR3d0010_WYG_065-4a>¶
(亦如/之)周家紅(初為第一及陳紫/方紅出而此為次)龍牙(長可三四寸彎曲/如爪牙無核然不)¶
(常/有)游家紫(種出陳紫/實大過之)水荔支(漿多而淡以上/俱出興化軍)藍家紅(泉/州)¶
(第一出都官/員外藍承家)法石白(出法石院色白/其大次於藍紅)江綠(類陳紫差大/獨香薄而味)¶
(少酸以上/出泉州)一品紅(於荔支為極品/生在福州堂前)大丁香(殻厚色紫味/微澀出天慶)¶
(觀/)緑核(頗類江緑色丹而小荔/支核紫而此核獨緑)将軍荔支(五代時有此/官種之因以)¶
(得/名)朱柿(色朱如/柿而大)虎皮(色紅絶大繞腹/有青紋類虎皮)牛心(以状名之長/二寸餘皮厚)¶
(肉/澀)玳瑁紅(色紅有黑㸃類/玳瑁出城東)硫黄(以色類硫黄故/名以上出福州)何家紅¶
(出漳州/何氏)圓丁香(丁香荔支皆旁蔕大而尖/脫此獨圓而香味尤勝)十八娘(色深/紅而)¶
<pb:KR3d0010_WYG_065-4b>¶
(細長閩王有女行十八好食此因/得名或云物之美少者為十八娘)蕙團(每朶數十/並蔕雙埀)釵頭¶
顆(顆紅而小/可施頭髻)珍珠荔支(團白如珠無核/荔支之最小者)粉紅荔支(荔支/深紅)¶
(此以色/淺為異)丁香荔支(核小如丁香/亦謂之&KR2510;核)蜜荔支(以甘為名/然過於甘)火山¶
荔支(本出南越四月熟味甘/酸肉薄閩中近年僅有)秋元紅(實時最晚/因以得名)蚶殻(殻/為)¶
(深渠如瓦屋/焉以状得名)蒲桃荔支(一穟至二三百顆以/上見蔡襄荔支譜)又有綠色¶
蠟色皆品之竒者自蔡襄以後鄭熊徐&KR0958;鄧慶寀諸人¶
各為之譜競立新名標竒炫異或言姓氏或言州郡皆¶
識其所出王敬美曰荔支以狀元香為最然不如長樂¶
<pb:KR3d0010_WYG_065-5a>¶
勝畫肉厚而味甘當為種中第一苐乾之不能如状元¶
香風味楓亭驛荔支甲天下無論丹實纍纍而樹亦婆¶
娑可愛在漳泉者四五月熟然肉薄味酸能損齒又云¶
荔支以興化之楓亭驛為最長樂次之性甘微熱止渴¶
益智健氣病齒及火病人最忌¶
夢溪筆談閩中荔支核有小如丁香者多肉而甘土人¶
亦能為之取荔支木去其宗根仍火燔令焦復種之以¶
大石抵其根但令旁根得生其核乃小種之不復芽¶
<pb:KR3d0010_WYG_065-5b>¶
徐&KR0958;荔支譜荔核入土種者氣薄不蕃雖蕃不結子間¶
有成樹者經十餘歲稍稍結果肉酸澀無味鄉人於清¶
明前後十日内將枝梢刮去外皮一節上加膩土用棕¶
裹之至秋露枝上生根以細齒鋸從根處截下植之他¶
所勿令動搖三歲結子纍然矣如接枝之法取種不佳¶
者截去元樹枝莖以利刃微啟小隙將别枝削鍼插固¶
隙中皮肉相向用樹皮封繫寛𦂳得所斟酌裹之凡接¶
枝必待時暄盖欲藉陽和之氣一經接搏二氣交通則¶
<pb:KR3d0010_WYG_065-6a>¶
轉惡為美矣若近海魚鹽之處斥滷土醎其味微酸不¶
佳縱奪接之終不能以彼易此也¶
又荔性宜熱最畏高寒古樹歴數百年者枝柯詰屈根¶
幹盤旋其隂可蔽數畝歲久根深縱霜霰侵壓不過葉¶
悴可無損於樹當春仍發新葉開花結實至於新種不¶
歴十數年者樹穉根淺一遇霜霰隨即枯萎明年不復¶
花實鄉人有愛其樹者當極寒時樹下以稻草煨火温¶
之寒氣不侵葉無凋損秋冬之際壅壓其根仍伐去枯¶
<pb:KR3d0010_WYG_065-6b>¶
根不令礙樹逢春尤易發生¶
鄧慶宷荔支譜荔子原無用核種者皆用好枝刮去外¶
皮以土包裹待生白根如毛再用土覆一過以臘月鋸¶
下至春隨生新葉他木栽時皆去枝葉獨荔樹要留宿¶
葉承露若葉去露槁則無生機余嘗六七月鋸荔支蘆¶
新根方生無不存活最怕日曬必求稍隂涼處時時灌¶
水方易生葉¶
羣芳譜荔支有間歲生者謂之歇枝有仍歳生者半生¶
<pb:KR3d0010_WYG_065-7a>¶
半歇也春花之際傍生新葉其色紅白六七月時色已¶
變緑此明年開花者也今年實者明年歇枝也最忌麝¶
香或遇之花實盡落其熟未更採摘蟲鳥皆不敢近或¶
已取之蝙蝠蜂蟻爭來蠧食園家破竹五七尺搖之荅¶
荅然以逐蝙蝠之屬¶
　　錦荔支(附/)¶
錦荔支一名癩葡萄元時名紅姑娘即詩所云苦𤓰也¶
出南蕃今閩廣江南皆有之蔓生葉如葡萄有微刺蔓¶
<pb:KR3d0010_WYG_065-7b>¶
上有鬚莖葉皆柔七八月開小黄花五瓣如椀形結瓜¶
有長短二種色青緑熟則紅黄皮上磥砢架作屏斑斑¶
如錦紅錄陸離最為可玩𤓰味微苦小熟之調以薑醋¶
可為蔬清痰火和肉煮食亦佳其中肉赤如血味甘美¶
春時種秋結實其子形扁如瓜子亦有痱㿔可入藥¶
<pb:KR3d0010_WYG_065-8a>¶
¶
<pb:KR3d0010_WYG_065-9a>¶
　　龍眼¶
龍眼一名益智(廣雅云益/智龍眼也)一名比目一名圓眼一名蜜¶
脾一名燕卵一名繡水團一名海珠叢一名川彈子一¶
名亞荔支一名荔支奴閩廣蜀道出荔支處皆有之樹¶
似荔支高一二丈枝葉微小葉似林檎凌冬不凋春末¶
夏初開細白花七月實熟大如彈丸肉薄於荔支白而¶
有漿甘如蜜質味殊絶純甜無酸實極繁作穗如葡萄¶
每穗五六十顆殻青黄色性畏寒白露後方可採摘性¶
<pb:KR3d0010_WYG_065-9b>¶
甘平無毒安志健脾補虚開胃除蠧毒去三蟲久服輕¶
身不老禆益聰明故又名益智非今醫家所用之益智¶
子食品以荔支為貴而資益則龍眼為良盖荔支性熱¶
而龍眼平和也¶
農政全書白露後採用海滷浸一宿取出曬乾用火焙¶
之以核乾硬為度如荔支法收藏之成朶乾者名龍眼¶
錦¶
　　山龍眼(附/)¶
<pb:KR3d0010_WYG_065-10a>¶
山龍眼出廣中夏月熟色青肉如龍眼亦龍眼之野生¶
者也¶
　　龍荔(附/)¶
龍荔状如小荔支而肉味似龍眼木之身葉亦似二果¶
故名三月開小白花與荔支同熟但可蒸食不可生噉¶
令人發癎見鬼物出嶺南¶
<pb:KR3d0010_WYG_065-11a>¶
　　橘¶
橘一名木奴樹高丈許枝多刺生莖間葉兩頭尖綠色¶
光面濶寸餘長二寸許四月生小白花清香可人結實¶
如柚而小至冬黄熟大者如杯包中有瓣瓣中有核實¶
小如柑味甘微酸種類不一有蜜橘(其味/最甘)黄橘(扁小多/香霧橘)¶
(之上/品)綠橘(紺碧可愛不待霜後色味/已佳隆冬采之生意如新)朱橘(實小色/赤如火)塌橘¶
(状大而扁外緑心紅巨/瓣多液經春熟乃甘美)包橘(外薄内盈其&KR0890;/瓣隔皮可數)綿橘(微小/極輭)¶
(美可愛而/不多結)沙橘(細小/甘美)凍橘(八月開花/冬結春采)早黄橘(秋半/已丹)穿心¶
<pb:KR3d0010_WYG_065-11b>¶
橘(實大皮光/心虚可穿)荔支橘(膚理皺密儼如/荔攴出衡陽)乳橘(状似乳柑皮/堅瓤多味絶)¶
(酸/芳)油橘(皮似油飾中堅/外黑橘之下品)自然橘(他橘與柑必以枝接之/惟此則以橘子下種故)¶
(名自然/味甚美)出蘇州台州西出荆州南出閩廣撫州皆不如¶
温州者為上也王敬美曰閩中柑橘以漳州為最福州¶
次之樹多接成惟種成者氣味尤勝橘肉生痰聚飲不¶
益人若煎以蜜充果食甚佳或蜜或薰作餅尤妙亦可¶
醤淹作葅花以之蒸茶向為龍虎山進御絶品園中宜¶
多種多收核葉皆苦平無毒可入藥¶
<pb:KR3d0010_WYG_065-12a>¶
書禹貢厥包橘柚錫貢¶
　傳小曰橘大曰柚疏橘柚二果其種本别以實相比¶
　則柚大橘小¶
文昌雜録南方柑橘雖多然亦畏霜每霜時亦不甚收¶
惟洞庭霜雖多仍無所損詢彼人云洞庭四面皆水也¶
水氣上騰尤能辟霜所以洞庭柑橘最佳歲收不耗正¶
為此爾¶
羣芳譜種植種子及栽皆可以枳樹截接或貼接尤易¶
<pb:KR3d0010_WYG_065-12b>¶
成宜肥地至冬須以大糞壅培則來年花實俱茂遇旱¶
以米泔灌溉則實不損落根下埋死鼠則結實加倍物¶
類相感志云橘見尸而實繁湼槃經云如橘見䑕其果¶
實多¶
避暑録話凡橘一畝比田一畝利數倍而培治之功亦¶
數倍於田橘下之土幾於用篩未嘗少以瓦甓雜之田¶
自種至刈不過一二耘而橘終歲耘無時不使見纎草¶
地必面南為屬級次第使受日每歲大寒則於上風焚¶
<pb:KR3d0010_WYG_065-13a>¶
糞壤以温之¶
多能鄙事茅灰及羊矢壅之多生實十一月内將橘樹¶
根寛作盤澆大糞三次至春用水澆一次花實必茂¶
便民圖纂十月後將金橘安錫器内或芝蔴雜之經久¶
不壊若橙橘之類藏菉豆中極妙弗近米邊見米即爛¶
<pb:KR3d0010_WYG_065-14a>¶
　　柑¶
柑(古作甘開寶本草云柑未經霜時猶酸霜後甚甜故/名柑子梅溪詩注云他果非無甘者惟柑從甘言最)¶
(甘/也)生江南及嶺南閩廣温台蘓撫荆為盛川蜀次之樹¶
似橘少刺實亦似橘而圓大霜後始熟味甘甜皮色生¶
青熟黄比橘差厚理稍粗而味不苦惟乳柑山柑皮可¶
入藥橘實可以久留柑實易腐敗柑樹畏冰雪橘樹畧¶
可耐此柑橘之異也乳柑(出温州泥山為最其味似乳/酪故名其木婆娑其葉纎長)¶
(其花香韻其實圓正其膚理如澤蠟其大六七寸其皮/薄而味珍脉不黏瓣食不留滓一顆僅一二核亦有全)¶
<pb:KR3d0010_WYG_065-14b>¶
(無者擘之香霧噀/人為柑中絶品)海紅柑(樹小而實極大有圍及尺者/皮厚色紅可乆藏今獅頭柑)¶
(亦其/類)洞庭柑(出洞庭山皮細味美/其色如丹其熟最早)甜柑(類洞庭而大毎/顆八瓣未霜先)¶
(黄比他/柑加甜)饅頭柑(近蔕如饅頭/尖味香美)生枝柑(色青膚麤味似石/榴微酸可耐乆霜)¶
(時留之枝間俟味變甘/帶葉而折新美可愛)平蔕柑(出成都大如/升色蒼黄)朱柑(類洞/庭而)¶
(大色嫣紅味多酸以刀/破之漬以鹽始可食)木柑(膚理堅頑瓣大而乏膏/外彊中乾故名以木)又¶
有白柑沙柑之類性大寒治腸胃熱毒解丹石止異渴¶
多食令人脾冷生痰發痼癖皮調中下氣¶
廣羣芳譜橘録歲當重陽色未黄採之名曰摘青及經¶
<pb:KR3d0010_WYG_065-15a>¶
霜之二三夕遇天氣晴霽羣以小翦就枝間平蔕斷之¶
輕置筐筥䕶之必謹懼其香霧之裂則易壊尤不便酒¶
香凡採者竟日不敢飲柑橘宜斥鹵之地種時高者畦¶
壟溝以泄水每株相去七八尺歲四鋤冬月以泥壅根¶
夏時以糞溉之¶
物類相感志藏柑子以盆盛用乾潮沙蓋之¶
　　佛手柑(附/)¶
佛手柑木似朱欒而葉尖長枝間有刺植之近水乃生¶
<pb:KR3d0010_WYG_065-15b>¶
其實状如人手有指有尺餘者皮如橙柚而厚皺而光¶
澤其色如瓜生緑熟黄其核細味不甚佳而清香襲人¶
置衣笥中雖形乾而香不歇¶
本草南人雕鏤花鳥作蜜煎食¶
<pb:KR3d0010_WYG_065-16a>¶
¶
<pb:KR3d0010_WYG_065-17a>¶
　　橙¶
橙樹似橘有刺實似柚而香晚熟耐久大者如盌經霜¶
始熟葉大有兩刻缺如兩段皮厚蹙衂如沸香氣馥郁¶
可薫衣可芼鮮可和葅醢可為醤虀可蜜煎可糖製為¶
橙丁可蜜製為橙膏可和湯待賔客可解宿酒速醒唐¶
鄧間皆有江南尤多栽植與橘同多食傷肝氣發虛熱¶
同獱肉食發頭旋惡心洗去瓤中酸汁和鹽蜜煎成貯¶
食止惡心能去胃中浮氣惡氣皮消食下氣去胃中浮¶
<pb:KR3d0010_WYG_065-17b>¶
氣和鹽貯食止惡心¶
<pb:KR3d0010_WYG_065-18a>¶
¶
<pb:KR3d0010_WYG_065-19a>¶
　　香櫞¶
香櫞一名枸櫞柑橘之屬嶺南閩廣江西皆有之實大¶
如小𤓰皮若橙而光澤可愛肉甚厚白如蘿蔔而鬆虛¶
雖味短而香芬大勝置衣笥中經旬猶香古作五和糁¶
用之¶
<pb:KR3d0010_WYG_065-20a>¶
　　金橘¶
金橘一名金柑(橘録云金柑在他柑時小大/者如錢小者如龍目色似金)一名盧橘¶
(本草云此橘生時青盧色黄熟則如/金故有金橘盧橘之名盧黒色也)一名夏橘(本草云/此橘冬)¶
(夏相繼廣州/志謂之夏橘)一名山橘(嶺表録云山橘子大如土𤓰/次如彈丸金色薄皮而味酸)一¶
名給客橙(本草云香芬如橙可供給客也魏王花木志/云蜀有給客橙似橘而非若柚而香亦名盧)¶
(橘/)一名小木奴(見元/稹詩)生呉越江浙川廣間出營道者為¶
冠江浙者皮甘肉酸次之樹似橘不甚高大五月開白¶
花結實秋冬黄熟大者徑寸小者如指頭形長而皮堅¶
<pb:KR3d0010_WYG_065-20b>¶
肌理細潤生則深綠熟乃黄如金味酸甘而芳香可愛¶
糖造蜜煎皆佳廣人連枝藏之入膾醋尤香美¶
便民纂要金橘將枳棘接之八月移栽肥地灌以糞水¶
　　金豆(附/)¶
金豆一名山金柑一名山金橘橘録云生山徑間比金¶
柑更小形色頗類結實繁多肉瓣不可分止一核¶
羣芳譜木高尺許實如櫻桃生青熟黄形圓而光溜皮¶
甜可食味清而香美可蜜漬¶
<pb:KR3d0010_WYG_065-21a>¶
¶
<pb:KR3d0010_WYG_065-22a>¶
　　柚¶
柚(與櫾同古作櫾博雅/又謂之□七候反)一名條(爾雅云條柚注/云似橙實酢)一名壺¶
甘(本草云状如&KR1214;故名壺象形也古今/注云甘實形如石榴者謂之壺甘)一名臭橙(桂海/虞衡)¶
(志又謂/之臭柑)爾雅謂之櫠又曰椵(爾雅云櫠椵注云/柚屬也大如盂)廣雅謂¶
之鐳柚(本草云鐳亦壺也廣州/記云鐳柚實大如斗)柚實大而粗三月開花¶
竒大香甚馥郁實亦如橘有甘有酸皮厚而臭樹葉皆¶
類橙實有大小二種小者如柑如橙俗呼為蜜筩大者¶
如升如𤓰俗呼為朱欒有圍及尺餘者俗呼為香欒閩¶
<pb:KR3d0010_WYG_065-22b>¶
中嶺外江南皆有之南人種其核云長成以接柑橘甚¶
良又有名文蛋名仁崽者亦柚類也¶
橘録朱欒作花比柑橘絶大而香就樹採之用箋香細¶
作片以錫為甑入花一重則實香一重使花多於香仍¶
竅甑旁以溜汗液用器盛之炊畢去花以液浸香再蒸¶
凡三換花始暴乾入甆器密盛之他時焚之如在柑林¶
中凡柑橘並金柑皆可切瓣壓去核漬之以蜜金柑著¶
蜜尤勝他品取朱欒核洗凈下土中一年而長名曰柑¶
<pb:KR3d0010_WYG_065-23a>¶
明年移而疏之又一年木大如小兒拳遇春月乃接取¶
諸柑之佳與橘之美者經年向陽之枝以為貼去地尺¶
餘細鋸截之剔其皮兩枝對接掬土實其中以防水蒻¶
䕶其外麻束之過時而不接則花實復為朱欒矣¶
　　枳(附/)¶
枳木如橘而小高五七尺葉如橙多刺春生白花至秋¶
成實七八月採為實九月十月採者為殻今醫家以皮¶
厚而小者為枳實完大者為枳殻¶
<pb:KR3d0010_WYG_065-23b>¶
周禮考工記橘踰淮而北為枳¶
　　枸橘(附/)¶
枸橘處處有之樹葉並與橘同但幹多刺三月開白花¶
青蘂不香結實大如彈丸形如枳實而殻薄不香¶
<pb:KR3d0010_WYG_065-24a>¶
¶
<pb:KR3d0010_WYG_065-25a>¶
　　橄欖¶
橄欖一名青果一名諫果一名忠果(宋王禹偁橄欖詩/我今何所喻喻彼)¶
(忠臣辭齊東野語黄涪翁云餘/甘橄欖二物可名之為諌果也)南人謂之格覽(見元郝/經陵川)¶
(詩/注)生嶺南閩廣諸郡及沿海浦嶼間皆有之樹似木槵¶
而高大數圍端直可愛枝皆高聳葉似櫸栁二月開花¶
八月結子状如長棗色青兩頭皆尖先生者居下後生¶
者漸高深秋方熟核亦兩頭尖而有稜核内有三竅竅¶
内中有仁可食其類有綠欖(色青綠核内無/仁有亦乾小)烏欖(色青/黒肉)¶
<pb:KR3d0010_WYG_065-25b>¶
(爛而甘取肉搥碎乾自有霜如白鹽謂之欖醤仁最/肥大有紋層叠如海螵蛸色白外有黒皮最甘嫩)又¶
有一種波斯橄欖(出邕州色類相/似但核作兩瓣)一種方欖(出廣西兩/江峒中似)¶
(橄欖而有三角或四角/即波斯橄欖之類也)野生者樹峻而子繁蜜漬鹽醃¶
皆可藏久用之致逺作佳果生嚼味苦澀微酸良乆乃¶
甘美生食煮汁飲並生津止渴開胃下氣治喉痛消酒¶
毒住泄瀉解一切魚鱉毒及骨鯁閩中尤重其味云咀¶
之口香勝雞舌香¶
嶺表録異橄欖樹有野生者樹峻不可梯縁但刻其根¶
<pb:KR3d0010_WYG_065-26a>¶
下方寸許内鹽於其中一夕子皆自落¶
種樹書橄欖將熟以竹釘釘之其實盡落¶
鄰幾雜志橄欖木并花如樗將採其實剝其皮以薑汁¶
塗之則盡落¶
　　木威(附/)¶
本草拾遺木威生嶺南山谷樹高丈餘葉似棟子如橄¶
欖而堅亦似棗削去皮可為粽食¶
　　餘甘子(附/)¶
<pb:KR3d0010_WYG_065-26b>¶
餘甘子兩廣諸郡閩之泉州及西川戎瀘蠻界山谷皆¶
有之¶
南方草木状花黄實似李青黄色核圓作六七稜食之¶
先苦後甘¶
異物志其樹葉如槐葉其枝如柘其子圓大如彈丸有¶
文理如定陶𤓰¶
本草木高一二丈枝條甚軟葉青細密朝開暮歛如夜¶
合而微小春生冬彫三月有花著條而生如粟粒隨即¶
<pb:KR3d0010_WYG_065-27a>¶
結實作莛每條三兩子至冬而熟連核作五六瓣乾即¶
並核皆裂俗作果子噉之泉州山中亦有状如川楝子¶
形圓味類橄欖亦可蜜漬鹽藏其木可製器物¶
<pb:KR3d0010_WYG_065-28a>¶
　　椰子¶
椰子一名胥餘嶺南州郡皆有之樹葉如栟櫚高六七¶
丈無枝條其實大如寒𤓰外有粗皮皮次有殻圓而且¶
堅剖之有白膚厚半寸味似胡桃而極肥美有漿飲之¶
得醉¶
寰宇記椰子樹似㯽榔而高大葉長一尺無隂結實一¶
房生三十餘子如瓜其殻中有白如熊白内有漿一升¶
清如水甜如蜜飲之愈渴疾殻堪為酒壺皮堪縳船土¶
<pb:KR3d0010_WYG_065-28b>¶
人多種之¶
宼宗奭曰椰子開之有汁白色如乳如酒極香别是一¶
種氣味强名為酒中有白瓠形圓如栝樓上起細壟亦¶
白色而微虛其紋若婦人裙褶味亦如汁與着殻一重¶
白肉皆可糖煎為果其殻可為酒器如酒中有毒則酒¶
沸起或裂破今人漆其裏即失用椰子意¶
農政全書椰用甚多南中人樹之者資生之類大率在¶
焉¶
<pb:KR3d0010_WYG_065-29a>¶
海槎餘録椰子樹初栽時用鹽一二斗先置根下則易¶
發¶
<pb:KR3d0010_WYG_065-30a>¶
　　無花果¶
無花果一名映日果一名優曇鉢一名阿駔一名蜜果¶
最易生插條即活在處有之三月發葉樹如胡桃葉如¶
楮子生葉間五月内不花而實狀如木饅生青熟紫味¶
如柿而無核人家宅園隨地種數百本收實可備荒其¶
利有七實甘可食多食不傷人且有益尤宜老人小兒¶
一也乾之與乾柿無異可供籩實二也六月盡取次成¶
熟至霜降有三月常供佳實不比他果一時採擷都盡¶
<pb:KR3d0010_WYG_065-30b>¶
三也種樹十年取效桑桃最速亦四五年此果截取大¶
枝榦插本年結實次年成樹四也葉為醫痔勝藥五也¶
霜降後未成熟者採之可作糖蜜煎果六也得土即活¶
隨地可種廣植之或鮮或乾皆可濟饑以備歉歲七也¶
倦游録木饅頭京師亦有之謂之無花果状類小棃中¶
空既熟色微紅味頗甘酸嶺南尤多¶
羣芳譜榦插春分前取條長二三尺者插土中上下相¶
半常用糞水澆葉生後純用水忌糞恐枝葉太盛易摧¶
<pb:KR3d0010_WYG_065-31a>¶
折結實後不宜缺水當置瓶其側出以細霤日夜不絶¶
果大如甌¶
<pb:KR3d0010_WYG_065-32a>¶
　　文官果¶
文官果樹高丈餘皮粗多礧砢木理甚細堪作器物葉¶
似榆而尖長周圍鉅齒紋深春開小白花成穗花五瓣¶
每瓣當中微凹有紅筋貫之蔕下有小青托花落結實¶
大者如拳一實中數隔間以白膜仁如馬㯽榔無二裹¶
以白軟皮大如指頂去白皮食其仁甚美多雨及勤澆¶
則實成者多若遇旱則實粃小而不成其果一包中多¶
藏子子多白色紋旋轉如卷蕉味甘香如嫩蓮菂¶
<pb:KR3d0010_WYG_065-32b>¶
　¶
　¶
　¶
　¶
　¶
　¶
　¶
欽定授時通考卷六十五¶
